<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>דף הלכה</title>
    <style>
        :root { --primary: #1a365d; --accent: #c9a227; --bg: #faf8f5; --text: #1a1a1a; --success: #38a169; }
        * { margin: 0; padding: 0; box-sizing: border-box; }
        body { 
            font-family: 'David Libre', 'Frank Ruhl Libre', Georgia, serif; 
            background: var(--bg); 
            color: var(--text); 
            line-height: 1.8; 
            padding: 20px; 
            max-width: 800px; 
            margin: 0 auto; 
            font-size: 1rem; 
        }
        .chapter-title { font-size: 1.8rem; font-weight: 700; color: var(--primary); text-align: center; margin-bottom: 20px; padding-bottom: 15px; border-bottom: 3px solid var(--accent); }
        .section-title { font-size: 1.5rem; font-weight: 700; color: var(--primary); margin: 25px 0 15px; }
        .subsection-title { font-size: 1.2rem; font-weight: 700; color: #2c5282; margin: 20px 0 12px; }
        .sub-subsection-title { font-size: 1.05rem; font-weight: 600; margin: 15px 0 10px; text-decoration: underline; text-decoration-color: var(--accent); text-underline-offset: 4px; }
        p { margin: 12px 0; text-align: justify; }
        strong { font-weight: 700; }
        em { font-style: italic; }
        u { text-decoration: underline; }

        /* === סגנון מעודכן לציטוטים === */
        .sage-quote {
            background-color: #f0f4f8;
            border-right: 4px solid var(--accent);
            padding: 15px 20px;
            margin: 20px 0;
            border-radius: 8px;
            font-size: 0.95em;
            color: #2d3748;
            box-shadow: 0 2px 5px rgba(0,0,0,0.05);
        }
        .sage-quote p:first-child { margin-top: 0; }
        .sage-quote p:last-child { margin-bottom: 0; }

        .list-item { display: flex; align-items: flex-start; margin: 8px 0; padding-right: 5px; }
        .marker { flex-shrink: 0; margin-left: 10px; font-weight: 600; }
        .bullet-marker { color: var(--primary); font-size: 1.2em; line-height: 1.5; }
        .ordered-marker { color: var(--primary); min-width: 25px; }
        .checkbox-marker { color: var(--success); font-size: 1.3em; line-height: 1.4; }
        .list-content { flex: 1; }

        .footnote-ref { display: inline-flex; align-items: center; justify-content: center; background: var(--primary); color: white; min-width: 20px; height: 20px; padding: 0 5px; border-radius: 10px; font-size: 11px; font-weight: 600; cursor: pointer; margin: 0 2px; vertical-align: super; font-family: Arial, sans-serif; transition: all 0.2s; }
        .footnote-ref:hover { background: var(--accent); color: var(--primary); transform: scale(1.1); }

        /* Desktop Footnote Styles */
        .footnote-popup { 
            position: fixed; 
            background: white; 
            border-radius: 10px; 
            box-shadow: 0 10px 25px rgba(0,0,0,0.15); 
            max-width: 400px; 
            min-width: 280px; 
            z-index: 1000; 
            overflow: hidden; 
            animation: popupIn 0.2s ease-out; 
        }
        @keyframes popupIn { from { opacity: 0; transform: translateY(10px); } to { opacity: 1; transform: translateY(0); } }

        .footnote-popup-header { background: var(--primary); color: white; padding: 10px 15px; display: flex; justify-content: space-between; align-items: center; }
        .footnote-popup-header span { font-weight: 600; }
        .footnote-popup-close { background: rgba(255,255,255,0.2); border: none; color: white; width: 26px; height: 26px; border-radius: 50%; cursor: pointer; font-size: 16px; display: flex; align-items: center; justify-content: center; transition: background 0.2s; }
        .footnote-popup-close:hover { background: rgba(255,255,255,0.3); }
        .footnote-popup-content { padding: 15px; font-size: 14px; line-height: 1.7; max-height: 60vh; overflow-y: auto; }
        .overlay { position: fixed; top: 0; left: 0; right: 0; bottom: 0; background: rgba(0,0,0,0.3); z-index: 999; }

        /* === MOBILE RESPONSIVENESS === */
        @media (max-width: 768px) {
            body {
                padding: 15px;
                font-size: 16px;
                line-height: 1.6;
            }
            .chapter-title { font-size: 1.5rem; }
            .section-title { font-size: 1.3rem; margin-top: 20px; }

            .sage-quote {
                padding: 12px 15px;
                margin: 15px 0;
                font-size: 0.9em;
            }

            .footnote-popup {
                top: auto !important;
                left: 0 !important;
                right: 0 !important;
                bottom: 0 !important;
                width: 100%;
                max-width: 100%;
                min-width: 100%;
                border-radius: 16px 16px 0 0;
                box-shadow: 0 -4px 20px rgba(0,0,0,0.2);
                transform: translateY(100%);
                animation: slideUp 0.3s ease-out forwards;
                display: flex;
                flex-direction: column;
            }
            @keyframes slideUp { from { transform: translateY(100%); } to { transform: translateY(0); } }
            .footnote-popup-content {
                padding: 20px;
                font-size: 16px;
                max-height: 50vh;
            }
            .list-item {
                margin-right: 5px !important;
            }
        }
    </style>
</head>
<body>
<div class="sage-quote"><p><strong>טומאה וטהרה – מה זו טומאה? מה הקשר בין טומאה למיתה</strong><strong>?</strong></p>
</div><p>(המאמר כתוב כמאמר עצמאי בהקשר של טעמי מצוות בכלל ולא של דיני אבלות, אבל הובא כאן כיון שהוא מתייחס לקשר בין שטומאה למיתה)</p>
<p><u>א.</u><u>רוחניות נצחית לעומת חומריות זמנית</u></p>
<p><u>ב.</u><u>חלל</u></p>
<p><u>ג.</u><u>אי היווצרות חיים גורמת לטומאה</u></p>
<p><u>ד.</u><u>טומאת הצרעת בעור החיצוני כביטוי לחסרון החיות הפנימי</u></p>
<p><u>ה.</u><u>זנות כגורם לצרעת</u></p>
<p><u>ו.</u><u>צרעת כתמרור אזהרה</u></p>
<p><u>ז.</u><u>היכן לא חלה הטומאה</u></p>
<p><u>ח.</u><u>הכהן כמטהר הצרעת</u></p>
<p><u>ט.</u><u>פיגול ונותר</u></p>
<p><u>י.</u><u>המשלח את השעיר לעזאזל</u></p>
<p><u>יא.</u><u>טומאת עבודת אלילים</u></p>
<p><u>יב.</u><u>ידיים                                                   </u></p>
<p><u>יג.</u><u>טומאת אוכל ומשקה, וטומאת כלים</u></p>
<p><u>יד.</u><u>מים חיים</u></p>
<div class="sage-quote"><p>כשאנו נכנסים לתוך אותה החלקה הרחבה, להמקצוע הגדול של דרישת טעמי המצוות, לא נוכל להפטר מהשתוממות על דלות ההפריה בחלק הספרותי החשוב מאד הזה, שלפי תכנו היה ראוי להיות דשן ורחב הרבה יותר משאר מצוותיה של דרישת התורה. בדורנו הזה הננו מרגישים הרבה את חסרון החקירה במחקר הזה החשוב מאד; הדאגה על דבר חיזוק היהדות, העיונית והמעשית, מקפת את החלק היותר נכבד מבעלי הכשרון שבקרבנו, העומדים במעמד מוצק וקיים על בסיס היהדות ונכונים להקריב את נפשם עליה. ולכאורה דבר פשוט הוא, שיסוד התחיה ותגבורת החיים ואפילו העמדת החיים במצבם ההווה, צריך הוא להמשך מהזלת אור חיים פנימיים, מלח טל של דעה ורגש, הגורם לחבב ולהעמיד את המעשים הנסמכים עליהם. ולתכלית זו הלא העבודה היותר נצרכה היא: הרחבת הדרישה בטעמי מצוות באופן עמוק, המלא חיים מקוריים.</p>
<p>המקום היותר עלול לקבל בתוכו את שפעת כל הזרמים כולם, האלהי, המוסרי, האמוני והלאומי, בתכלית החיים והאורה, אשר פריו יוכל להיות נכר בקרוב בימינו, ושרשיו יכו בעומק להיות למחיה לדור דורים – הוא החלק הנעזב כמעט של דרישת טעמי מצוות אשר יזריח אור גדול על העולם המדעי של היהדות, לשובב את נתיבותיה.</p>
<p>הראי"ה קוק</p>
<p>טללי אורות – השקפה על טעמי המצוות</p>
<p>מאמרי הראיה חלק א   </p>
</div><p>הדרישה הנשמעת היום יותר ויותר היא לדעת <u>למה ומדוע</u> לקיים מצוות, ולא רק איך וכמה. הדרישה על טעמי המצוות עולה בכל חריפותה, ומכריחה אותנו להעמיק ולברר לעצמנו את הצווים האלוקיים. העמקה ועיון בדברי תורה ובטעמי מצוותיה, עשויים להביא לנו ברכה גדולה ועצומה, הן מבחינת העמקת הרצון לקיום המצוות והן מבחינת הדקדוק בהן. </p>
<p>קודם שננסה לברר לעצמנו טעמי מצוות, יש לתת כמה הגבלות. </p>
<p>ראשית, ברור שאין אנו מתיימרים לדעת לומר מהם הטעמים שכוון בהם ריבונו של עולם יתעלה. "כִּי לֹא מַחְשְׁבוֹתַי מַחְשְׁבוֹתֵיכֶם וְלֹא דַרְכֵיכֶם דְּרָכָי נְאֻם ה': כִּי גָבְהוּ שָׁמַיִם מֵאָרֶץ כֵּן גָּבְהוּ דְרָכַי מִדַּרְכֵיכֶם וּמַחְשְׁבֹתַי מִמַּחְשְׁבֹתֵיכֶם<span class="footnote-ref" onclick="showFootnote('1', '1', event)">1</span>". צריך להגדיר שכל דברינו הם בגדר ניסיון בלבד, לדעת ללמוד ולהבין, מפני שתורה היא ולימוד היא צריכה. ויתכן שאם ננסה להבין, אולי נזכה במידה מסוימת לכוון לאמיתה של תורה. אם אמנם נזכה, יתכן שגם קיום המצוות על ידנו יהיה בצורה מעמיקה ונכונה יותר.</p>
<p>שנית, דבר פשוט ומובן מאליו, שמחויבותנו לקיום המצוות לא תלויה באיזו שהיא הבנה, כזאת או אחרת. המחויבות לקיום המצוות היא מעצם הציווי האלוקי, אם נבין אותו ואם לאו.</p>
<p>זהירות מופלגת זו כבר נדרשה על ידי רבותינו<span class="footnote-ref" onclick="showFootnote('2', '2', event)">2</span>:</p>
<p>אמר רבי יצחק: מפני מה לא נתגלו טעמי תורה - שהרי שתי מקראות נתגלו טעמן, ונכשל בהן גדול העולם. כתיב "לא ירבה לו נשים ולא יסור לבבו", אמר שלמה: אני ארבה ולא אסור, וכתיב "ויהי לעת זקנת שלמה נשיו הטו את לבבו". כתיב "לא ירבה לו סוסים ולא ישיב את העם מצרימה", אמר שלמה: אני ארבה ולא אשיב, וכתיב "ותצא מרכבה ממצרים בשש מאות כסף וסוס בחמשים ומאה". </p>
<p>בתוך התחום המורכב של טעמי מצוות, ענייני טומאה וטהרה הם התחום הנסתר והרחוק ביותר. ענייני טומאה וטהרה הם בבחינת חוקה חקקתי, גזרה גזרתי, ואין לך רשות להרהר אחריהם. אם לגבי טעמי מצוות בכלל צריך זהירות, קל וחומר לגבי ענייני טומאה וטהרה:</p>
<p>דבר ברור וגלוי שהטומאות והטהרות גזרות הכתוב הן, ואינן מדברים שדעתו של אדם מכרעתו והרי הן מכלל החוקים. וכן הטבילה מן הטומאות מכלל החוקים הוא, שאין הטומאה טיט או צואה שתעבור במים אלא גזרת הכתוב היא.<span class="footnote-ref" onclick="showFootnote('3', '3', event)">3</span></p>
<p>הטומאה היא מושג רוחני שרק התורה תוכל להגבילו על פי עצת עליון, לא על פי ארחות החוש הטבעי הפשוט. וההגבלה הזאת היא נעלה מכל הגבלה טבעית, ואין הטבעית כי אם טפילה לה ובטילה אליה, בתור אחורי כל כלי המתבטל לערך גופו ותוכו ופנימיותו של הכלי, כן ההגבלה הטבעית היא גם כן נכללת בתוך המון ההשלמות הגדולות הנכללות בתורה לטובת האנושיות והמציאות בכללה, אבל הפנים עצמם בתורה הם גנוזים. על כן ההבדל שבין טמא לטהור על פי ארחות התורה צריך שיקח את המעמד היותר גדול בחיים, וממילא תוכלל בה ההדרכה הטבעית, כי דרכיה דרכי נעם וכל נתיבותיה שלום.<span class="footnote-ref" onclick="showFootnote('4', '4', event)">4</span></p>
<p>בשורות הבאות ננסה להציע בזהירות התייחסות רעיונית לענייני טומאה וטהרה. העיקרון שלפיו ננסה ללכת הוא, שהטומאה מסמלת את הסתלקות החיים. לפי אותו עיקרון, הטהרה היא תוספת חיים. </p>
<div class="sage-quote"><p> רוחניות נצחית לעומת חומריות זמנית </p>
</div><p>יש בחיים הרוחניים ממד של נצחיות שלא קיים בממד החומרי, שהרי כל דבר חומרי סופו כליה. העצמיות האנושית רוחנית היא, ורק בה לבדה יש נצחיות. המערכות החומריות שבאדם מתחלפות עם הזמן. שערות וציפורניים גדלות ונגזזות. התאים שבגוף - תאי הדם, העצמות השרירים והגוף, מתחלפים ללא הרף, ואת מקום התאים המתים תופסים תאים חדשים, במערכה תמידית שאינה פוסקת. הנקודה הנצחית האינסופית שבאדם היא נשמתו הרוחנית – חלק אלוה ממעל. </p>
<p>הטהרה מסמלת את האפשרות והרצון לנסות ולהידבק באור אינסוף, על ידי הכלים החומריים הזמניים והסופיים. הטומאה מסמלת את ההחמצה ואת חוסר היכולת להעפיל מהממד החומרי, הכלה, הסופי והמצומצם, אל עבר הרוחני העליון הנצחי והאינסופי<span class="footnote-ref" onclick="showFootnote('5', '5', event)">5</span>.</p>
<p>הדוגמא הבולטת ביותר היא המת – אבי אבות הטומאה. הגוף שהיה כלי קיבול לרוחניות האינסופית, הפך להיות בשר עור ועצמות. הנצחי הפך לזמני, האינסופי לסופי, ההויה להעדר. בהעדר הממד הרוחני הופך החומר האנושי לרימה ותולעה.</p>
<p>וגוף האדם המת פירשו חכמים שהוא אבי אבות הטומאה, כלומר: שיש לו טומאה חזקה עד מאד למעלה מכל טומאה. והעניין הוא, כי בהפרד מעליו צורת השכל החיה הטובה וישאר הוא לבדו, בשגם הוא בשר פחות וגרוע ומשתוקק אל הרעות, וגם ברעתו רבה החטיא הנפש היקרה בעודה שוכנת אצלו, על כן ראוי שיטמא כל סביביו בהתפשט מעליו כל הודו שזהו נפשו ולא נשאר בו כי אם החומר הרע<span class="footnote-ref" onclick="showFootnote('6', '6', event)">6</span>.</p>
<p>"מים חיים אל כלי" – שהמת אבי אבות הטומאה, וזה מצד הגוף העומד למיתה. והטהרה מצד הנשמה הבאה משורש הנשמות, בחינת חי החיים... וכפי התגברות הנשמה על הגוף זוכים לטהרה... וזהו שורש כל המצוות לדבק הגוף לחיות הנשמה, כמו כתוב וחי בהם, שנעשה הגוף כלי על ידי המצוות, ואז הנשמה מים חיים אל כלי. וזהו רמז המים והאפר, התקשרות הנשמה בגוף, שמזה באה הטהרה. זאת חקת התורה, שהתורה היא משיבת נפש והעוסק בתורה יוכל להחזיר הנפש לבחינת נשמת חיים כבראשונה, ואז נעשה טהור כהשקה המטהרת המים<span class="footnote-ref" onclick="showFootnote('7', '7', event)">7</span>.</p>
<p>גם בטומאות שרץ ונבלה ישנה הסתלקות החיים, אך כיון שבבעלי חיים דרגת החיים היא נמוכה יותר, גם הסתלקותה של אותה חיות מסמלת טומאה בדרגה נמוכה יותר. לכן טומאות שרץ ונבלה, חמורות פחות מאשר טומאת מת<span class="footnote-ref" onclick="showFootnote('8', '8', event)">8</span>.</p>
<div class="sage-quote"><p>חלל</p>
</div><p>מלת מפתח שאפשר להזכיר בהקשר זה היא המלה "<strong>חלל</strong>". למלה "חלל" כמה משמעויות: אדם הרוג, כהן שנתחלל מכהונתו או מי שנולד לפסולי כהונה, וכן משמעות של מקום ריק וחלול<span class="footnote-ref" onclick="showFootnote('9', '9', event)">9</span>. למלה חלל יש גם זיקה למשמעות של חולין, בניגוד לקודש. המשמעויות השונות של המלה "חלל" יכולות להתקשר לענייננו – מותו של אדם יוצר חלל במציאות. סילוק הקדושה והחיות הפנימית שהיתה צפונה בו באופן בלעדי ומיוחד, שרק אותו אדם היה יכול להוציא אותה מן הכוח אל הפועל.</p>
<p>אדוני אבי ז"ל הגיד בפרשת פרה שמטהר מטומאת מת, שהיא הסתלקות החיות הפנימית. והעצה לכך להיות בטל כעפר ואפר אל חיות ה' יתברך, ועל ידי זה מתחדשת החיות. לכך פרשת החודש אחר כך. עד כאן דברי פי חכם חן<span class="footnote-ref" onclick="showFootnote('10', '10', event)">10</span>.</p>
<p>מציאות החלל גורמת לסילוק שכינה מהארץ, כעין חלל הפנוי מכבוד ה':</p>
<p>ועניין הטומאה שתהיה הארץ טמאה, ולא ישכון בה כבוד ה' בהיות בה דם נקי, שלא נתכפר בדם שופכו<span class="footnote-ref" onclick="showFootnote('11', '11', event)">11</span>.</p>
<p>הביטוי חלל נאמר גם כהן שנתחלל מכהונתו, או על כהן שהביא לעולם צאצאים שאינם יכולים להביא לידי ביטוי את הקדושה, ועל כן הוא מסמל את סילוק הפן הרוחני העליון, ואת אי המימוש של האפשרות לעלייה הרוחנית והקדושה. זו גם המשמעות של חולין כניגוד לקודש. חול כהסתפקות בפן החומרי שבעולם, ללא המיקוד של הקדושה המאפשרת העפלה והתקדמות אל הרוחני האינסופי.</p>
<p>הרשעים בחייהם קרויים מתים – "ואתה חלל רשע נשיא ישראל<span class="footnote-ref" onclick="showFootnote('12', '12', event)">12</span>". עצם החלל שנוצר כתוצאה מסילוק הקדושה, יוצר את הטומאה ואת המיתה. למרות מציאותם הפיזית הקיימת של הרשעים, הרי שהחלל שנוצר עקב סילוק הממד הרוחני מהם, גורם לכך שייחשבו כמתים עוד בחייהם. סילוק הממד הרוחני בא באופן הדרגתי. ככל שהאדם מדגיש פחות ממד זה, ממילא התייחסותו לרוחניות פוחתת, וחוזר חלילה. אור ה' אינו שוכן בו כתוצאה מכך, והוא הופך מת מבחינה רוחנית:</p>
<p>תנא דבי ר' ישמעאל, עבירה מטמטמת לבו של אדם. שנאמר "ולא תטמאו בהם ונטמתם בם", אל תקרי ונטמתם אלא ונטמטם. </p>
<p>תנו רבנן, אל תטמאו בהם ונטמתם בם, אדם מטמא עצמו מעט, מטמאין אותו הרבה. מלמטה מטמאין אותו מלמעלה. בעולם הזה מטמאין אותו לעולם הבא<span class="footnote-ref" onclick="showFootnote('13', '13', event)">13</span>.</p>
<p>בניגוד גמור לכך, צדיקים אינן מטמאים במיתתם:</p>
<p>וטעם טומאת המת בעטיו של נחש<span class="footnote-ref" onclick="showFootnote('14', '14', event)">14</span>, כי הנפטרים בנשיקה לא יטמאו מן הדין. והוא שאמרו – צדיקים אינן מטמאין<span class="footnote-ref" onclick="showFootnote('15', '15', event)">15</span>.</p>
<div class="sage-quote"><p>אי היווצרות חיים גורמת לטומאה</p>
</div><p>טומאות נוספות שניתן להסביר על פי מהלך זה הן הטומאות הקשורות לזב וזבה, נידה, יולדת ובעל קרי. כל אדם נוצר מדם הנידה ומזרע האיש. אשה יודעת שהיא לא הרה, כאשר מתחיל המחזור החודשי שלה. משמעות המחזור היא שאותו דם שיכול היה להפוך להיות אדם, נפש חיה, רוח ממללא – לא הצליח להתעלות מעל הממד החומרי הזמני, אל עבר הממד הרוחני האינסופי. כך גם לגבי זרע האיש המכיל פוטנציאל של מיליוני נשמות. בעל קרי מסמל את אי מימוש אותו פוטנציאל עצום. לכן נידה, בעל קרי או אשה הפולטת שכבת זרע, נחשבים טמאים.</p>
<p>חמורה מטומאת בעל קרי ונידה היא טומאת הזב והזבה. הזב והזבה נמצאים במצב של חולי ממשי  באברי ההולדה, וזהו מצב חמור במידה מסוימת מאי מימושה של האפשרות להביא חיים. מכיון שהבעייה של חוסר האפשרות להביא את כוחות החיים שבהם לידי ביטוי, חמורה יותר, הרי שהזב צריך שבעה נקיים כדי להיטהר, בעוד שבעל קרי טמא טומאת ערב. גם הזבה צריכה לישב שבעה נקיים, בעוד שנידה יכולה מדין תורה לטבול בליל שמיני, זמן קצר אחרי שפסק דמה. העיקרון בטומאות החמורות יותר הוא שככל שהפגם בחוסר האפשרות לנתינת החיים חמור יותר, כך גם הטומאה חמורה יותר.</p>
<p>זה נראה בטבע המציאות, שכל כח שנמצא בכל דבר וטבעו לפעול הוא פועל בהכרח. וכיון שהוא פועל, אם יזדמנו לו מצבים שפעולתו תהיה מסודרת לו אל השלמות ותכלית הנרצה, יפעול טוב; ואם לא יתנהג כפי הסדר והתכלית, יפעול הריסות ורע על ידי תנועתו. זה נוהג בין בדבר שנמצא בו כח לפעול גדול ומסודר ונעשקו ממנו האמצעים קודם שהגיע לתכליתו, ובין במה שהכח כבר שלט והוציא פעולות גדולות והגונות ואחר כך נעשקו ממנו האמצעים להתמדת פעולתו. ויש לזה שורש גדול בדרכי הרע וההפסד של טומאת מת ונבילות וטומאות היוצאות מגופו של אדם<span class="footnote-ref" onclick="showFootnote('16', '16', event)">16</span>.</p>
<p>לפי זה טומאת היולדת נראית במבט ראשון בלתי מובנת, שהרי היא המעניקה חיים באופן המשמעותי היותר. היולדת הופכת את הפוטנציאל הגלום בזרע האיש ובדם הנידה לאדם – כלי קיבול לחיוניות ולאור אינסוף. אבל דווקא נתינת החיים באופן נשגב זה, היא הסיבה לטומאה שכן הלידה <u>הפסיקה</u> את התהליך. כל זמן הריונה האשה לא אמורה להיטמא, שהרי היא עסוקה בנתינת חיים. דווקא הפסקת התהליך של נתינת החיים על ידי פעולת הלידה, היא המטמאת את האשה. לכן פעולת הלידה שהיא שיא נתינת החיים מחד, אבל גם <span class="footnote-ref" onclick="showFootnote('17', '17', event)">17</span>הפסקת התהליך מאידך – מסומלת על ידי טומאת הלידה<span class="footnote-ref" onclick="showFootnote('18', '18', event)">18</span>. </p>
<div class="sage-quote"><p>טומאת הצרעת בעור החיצוני כביטוי לחסרון החיות הפנימי</p>
</div><p>טומאה נוספת שניתן להסביר על דרך זו, היא טומאת הצרעת. ההשוואה הראשונית היא לטומאת מת, שהרי המצורע חשוב כמת:</p>
<p>ארבעה הם חיים וקראם הכתוב מתים, ואלו הן: האביון והמצורע והעוור ומי שאין לו בנים. המצורע מנין שנאמר "בשנת מות המלך עוזיהו", ולמה כנהו הכתוב מת? אלא שנצטרע שנאמר "בשנת מות המלך עוזיהו" - כשנצטרע<span class="footnote-ref" onclick="showFootnote('19', '19', event)">19</span>.</p>
<p>יתכן כי הצרעת והזיבות תלויות בטומאת המת. כי המות הוא ההפסד הכללי לגוף, והאבר המצורע דומה למת. וכן הזרע הנפסד, כי יש בו רוח חיים טבעי ובו ההכנה להיות לטפת דם ממנה יתהוה האדם. הפסדו של זרע זה הוא, אם כן, ניגוד לתכונת החיות ורוח החיים<span class="footnote-ref" onclick="showFootnote('20', '20', event)">20</span>.</p>
<p>הצרעת מסמלת עור חולה, עור שהחיוניות שבו נסתלקה. אבל מלבד משמעות פשוטה זו, ישנה גם משמעות פנימית לצרעת. ישנו קשר פנימי בין צרעת לבין חטא. חטא – כשמו כן הוא - החטאת המטרה. ובהקשר שבין צרעת לחטא, הצרעת מביעה את ההחמצה של היכולת להתקרב למציאות הרוחנית הנעלה. צרעת מסמלת את הסתלקות החיוניות הפנימית, אותו צלם אלוקים באדם, שבא לידי ביטוי בעקרונות הרוחניים האמורים להדריך את האדם. אדם הזונח עקרונות רוחניים ובמקום זאת חוטא והולך בשרירות לבו אחרי יצריו הגופניים בלבד, עלול להווכח שהחומר שלו חולה. הסימן לחומרו החולה עקב החטאת דרכו ועקב הניתוק מהרוחניות, היא הצרעת. </p>
<p>ומראה הנגע וגו' – עניין זה יגיד סוד אמרו "אך בצלם יתהלך איש", והוא מראה הבשר החי, וכשישלוט בחינת הרע באדם ירשום בבשר האדם הסתלקות זהרת החיוני, ולזה יראה חסרון המראה ויהיה עמוק מהעור<span class="footnote-ref" onclick="showFootnote('21', '21', event)">21</span>.</p>
<p>אמר ר' יהודה הלוי בן ר' שלום: על אחד עשר<span class="footnote-ref" onclick="showFootnote('22', '22', event)">22</span>דברים הצרעת באה - על קללת השם, ועל גילוי עריות, ועל שפיכות דמים, ועל האומר על חבירו דבר שאינו בו, ועל גסות הרוח, ועל הנכנס בתחום שאינו שלו, ועל לשון שקר, ועל הגניבות, ועל שבועת שקר, ועל המחלל שם שמים, ועל עבודת כוכבים. רבי יצחק אמר על עין רעה, ורבותינו אומרים על מי שמנאץ בדברי תורה.</p>
<p>על דעתיה דרבי יצחק דאמר על עין הרע כשאדם צר עין ואינו משאיל את כליו, הקב"ה משלח צרעת בביתו ומוציא כליו לחוץ, והבריות אומרים - פלוני שלא היה משאיל כליו ואומר שלא היו לו כלים, הרי שהיו לו כלים.</p>
<p>ועל שפיכות דמים מקין שנאמר "וישם ה' לקין אות", אמר ר' נחמיה זו הצרעת. נאמר כאן אות ונאמר בחזקיהו אות. מה אות האמור בחזקיהו שחין, אף כאן שחין. ואם אין, את למד מיואב ששפך דמים, מה כתיב בו- "ואל יכרת מבית יואב זב ומצורע".</p>
<p>ועל האומר דבר לחבירו שאינו בו, זה משה. בשעה שאמר לו האלהים שילך אצל ישראל, אמר לו – רבוני, והרי אינן מאמינין אותי שנאמר – "והן לא יאמינו לי" וגו'. אמר לו האלהים - הא משה הא משה, כבר את יודע שאינן מאמינין אותך?! מאמינין בני מאמינין הם. אמרת לי "והן לא יאמינו לי" הבא נא ידך בחיקך וגו'. מיד – "ויוציאה והנה ידו מצורעת כשלג".</p>
<p>ועל גסות הרוח זה נעמן שנאמר "ונעמן שר צבא מלך ארם היה איש גדול". מהו גדול? שהיתה רוחו גסה מפני שהיה גבור חיל, ועל ידי כך נצטרע.</p>
<p>ועל הנכנס בתחום שאינו שלו, זה עוזיהו שביקש להיכנס בתחום הכהונה. ומה כתיב בו "והצרעת זרחה במצחו".</p>
<p>ועל לשון שקר זו מרים, שנאמר "ותדבר מרים ואהרן במשה". ומה כתיב אחריו - "ויפן אהרן אל מרים והנה מצורעת".</p>
<p>ועל הגנבות ועל שבועת שקר דכתיב "ובאה אל בית הגנב ואל בית הנשבע בשמי לשקר". אי זו היא מכה שהיא מכלה את העצים ואת האבנים, הוי אומר זו הצרעת. שנאמר "ונתץ את הבית את אבניו ואת עציו".</p>
<p>ועל המחלל שם שמים, זה גיחזי שרץ אחר נעמן ליטול ממנו ממון. שנאמר "וירדוף גיחזי אחרי נעמן" וגו'. אלישע קידש שמו של הקב"ה שלא רצה ליטול מנעמן כלום, וגיחזי רדף אחריו ונשבע לו לשקר ששלח אצלו שישלח לו ממון. נמצא זה מחלל שם שמים מה שקידש אלישע. אמר לו הקב"ה לגיחזי – רשע, אתה אמרת "חי ה' כי אם רצתי אחריו ולקחתי מאתו מאומה", נשבעת בשמי כדי לחללו. חייך, מאומה אמרת, ומומו אתה נוטל – "וצרעת נעמן תדבק בך".</p>
<p>ועל עבודה זרה, אלו ישראל. כשעשו אותו מעשה נעשו מצורעים. שנאמר "וירא משה את העם כי פרוע הוא" ואומר (ישעיה יז) "וכאב אנוש". לפיכך אמר אלהים למשה הפרש המצורעים שביניכם ממחנה ישראל שהם עשו אותו המעשה, "וישלחו מן המחנה כל צרוע"<span class="footnote-ref" onclick="showFootnote('23', '23', event)">23</span>.</p>
<p>אין כאן המקום לנתח בפרוטרוט את כל התופעות השליליות המתוארות לעיל, המלמדות על פגמים מוסריים. הגורם המשותף לכולן הוא שהצרעת היא רק הביטוי החיצוני לפגמים רוחניים פנימיים אלו. פגם רוחני מלמד על צמצום הממד הרוחני העליון שבאדם, על נפילה ברשת של תכונות חומריות מגושמות; ועל הצורך החיוני לנסות ולהתעלות אל הממד הרוחני העיקרי שבאדם<span class="footnote-ref" onclick="showFootnote('24', '24', event)">24</span>.</p>
<p>תופעת הצרעת מיוחדת לעם ישראל ולארץ ישראל, דווקא מפני מעלתם הרוחנית. במקום המסוגל להתעלות מבחינה רוחנית, ופוטנציאל החיים שבו אינו ממומש – שם קיימת הסתלקות החיים, שם מקום הטומאה:</p>
<p>"<strong>והבגד כי יהיה בו נגע צרעת</strong>": זה אינו בטבע כלל ולא הווה בעולם, וכן נגעי הבתים. אבל בהיות ישראל שלמים לה' יהיה רוח ה' עליהם תמיד להעמיד גופם ובגדיהם ובתיהם במראה טוב. וכאשר יקרה באחד מהם חטא ועון, יתהוה כיעור בבשרו או בבגדו או בביתו להראות כי ה' סר מעליו. ולכך אמר הכתוב 'ונתתי נגע צרעת בבית ארץ אחוזתכם', כי היא מכת ה' בבית ההוא. והנה אינו נוהג אלא בארץ שהיא נחלת ה', כמו שאמר שם 'כי תבאו אל ארץ כנען אשר אני נותן לכם לאחזה'. ואין הדבר מפני היותו חובת קרקע, אבל מפני שלא יבוא העניין ההוא אלא בארץ הנבחרת אשר ה' הנכבד שוכן בתוכה<span class="footnote-ref" onclick="showFootnote('25', '25', event)">25</span>.</p>
<p>וזה השינוי האמור בבגדים ובבתים שקראתו תורה צרעת בשותפות השם אינו ממנהגו של עולם אלא אות ופלא היה בישראל כדי להזהירן מלשון הרע, שהמספר בלשון הרע משתנות קירות ביתו. אם חזר בו יטהר הבית, אם עמד ברשעו עד שהותץ הבית, משתנין כלי העור שבביתו שהוא יושב ושוכב עליהן. אם חזר בו יטהרו, ואם עמד ברשעו עד שישרפו, משתנין הבגדים שעליו. אם חזר בו יטהרו, ואם עמד ברשעו עד שישרפו, משתנה עורו ויצטרע ויהיה מובדל ומפורסם לבדו, עד שלא יתעסק בשיחת הרשעים שהוא הליצנות ולשון הרע. ועל עניין זה מזהיר בתורה ואומר השמר בנגע הצרעת, זכור את אשר עשה ה' אלהיך למרים בדרך. הרי הוא אומר התבוננו מה אירע למרים הנביאה, שדיברה באחיה שהיתה גדולה ממנו בשנים וגידלתו על ברכיה וסיכנה בעצמה להצילו מן הים. והיא לא דברה בגנותו אלא טעתה שהשוותו לשאר נביאים, והוא לא הקפיד על כל הדברים האלו שנאמר והאיש משה ענו מאד, ואע"פ כן מיד נענשה בצרעת; קל וחומר לבני אדם הרשעים הטפשים שמרבים לדבר גדולות ונפלאות. לפיכך ראוי למי שרוצה לכוין אורחותיו להתרחק מישיבתן ומלדבר עמהן, כדי שלא יתפס אדם ברשת רשעים וסכלותם. וזה דרך ישיבת הלצים הרשעים, בתחילה מרבין בדברי הבאי כעניין שנאמר וקול כסיל ברוב דברים, ומתוך כך באין לספר בגנות הצדיקים כעניין שנאמר תאלמנה שפתי שקר הדוברות על צדיק עתק, ומתוך כך יהיה להן הרגל לדבר בנביאים ולתת דופי בדבריהם, כעניין שנאמר ויהיו מלעיבים במלאכי האלהים ובוזים דברים ומתעתעים בנביאיו, ומתוך כך באין לדבר באלהים וכופרין בעיקר כעניין שנאמר ויחפאו בני ישראל דברים אשר לא כן על ה' אלהיהם, והרי הוא אומר שתו בשמים פיהם ולשונם תהלך בארץ. מי גרם להם לשית בשמים פיהם? לשונם שהלכה תחילה בארץ, זו היא שיחת הרשעים שגורמת להן ישיבת קרנות וישיבת כנסיות של עמי הארץ וישיבת בתי משתאות עם שותי שכר. אבל שיחת כשרי ישראל אינה אלא בדברי תורה וחכמה, לפיכך הקדוש ברוך הוא עוזר על ידן ומזכה אותן בה, שנאמר אז נדברו יראי ה' איש אל רעהו ויקשב ה' וישמע ויכתב ספר זכרון לפניו ליראי ה' ולחושבי שמו<span class="footnote-ref" onclick="showFootnote('26', '26', event)">26</span>.</p>
<div class="sage-quote"><p>זנות כגורם לצרעת </p>
</div><p>לעיל הזכרנו את טומאת בעל קרי ונידה שלא הביאו לידי ביטוי את היכולת ליצור חיים. באופן חמור יותר באה לידי ביטוי טומאה זו בנגעי צרעת, במקרים בהם מראש החומריות הבהמית היא המטרה הבלעדית, ללא מגמה רוחנית כלשהי של הוספת חיים:</p>
<p>"אדם כי יהיה בעור בשרו" - על מה הנגעים באים? על הזנות. וכן אתה מוצא בירושלים לפי שהיו שטופין בזנות לקו בצרעת. מה כתיב שם "ויאמר ה' יען כי גבהו בנות ציון" וגו', ואומר "ושפח ה' קדקד בנות ציון", ואין ספח (שפח) אלא צרעת שנאמר שאת או ספחת, ואומר ולשאת ולספחת<span class="footnote-ref" onclick="showFootnote('27', '27', event)">27</span>.</p>
<p>הפגם והענישה בזנות באו לידי ביטוי חמור יותר, עקב החמרת התופעה של התמעטות החיים. הן מבחינת החטא של אי הבאת חיים חדשים לעולם, אבל בעיקר בגלל הפגם המוסרי שבזנות, המחמיצה את הקשר הרוחני המיוחד בין בני זוג, והדרדרות לחומריות בצורתה השפלה והמאוסה. על הסוטה דרשו חכמים – "כשם שמעשיה מעשה בהמה, כך קרבנה מאכל בהמה"<span class="footnote-ref" onclick="showFootnote('28', '28', event)">28</span>. עקב הורדת החומר האנושי לדרגות נחותות, משל כבהמות נידמו; מופיעה הטומאה בצורה חריפה ואגרסיבית יותר.</p>
<p>חומרה מיוחדת מצינו בדברי חכמים על טומאת עריות:</p>
<p>ולא תטמאו בהם, מלמד שכל העריות קרויות טומאה, ולא תטמאו בהם ונטמתם בם, אם מטמאים אתם בהם נפסלים אתם מאחרי, מה הנאה יש לי בכם, ואתם מתחייבים לי כלייה. לכך נאמר "אני ה' אלהיכם"<span class="footnote-ref" onclick="showFootnote('29', '29', event)">29</span>.</p>
<p>הביטוי החריף בטומאת עריות - "מה הנאה יש לי בכם, ואתם מתחייבים לי כליה", יכול להתבאר על פי דברנו דלעיל. שהרי כל אדם מישראל יכול להיות מקום להשראת שכינה, אם מעשיו ישרים ומתוקנים. טומאת עריות מסלקת את הקדושה והחיוניות מהאדם הישראלי ולכן גם לא מאפשרת לאותו אדם להיות מרכבה לשכינה. על כך בא הביטוי – מה הנאה יש לי בכם. כיון שהממד הרוחני באותו אדם מסתלק, ממילא גם מתחייב אותו אדם כלייה, לא כעונש אלא כתוצאה ישירה ממעשיו. סילוק שכינה משמעותו כליה.</p>
<div class="sage-quote"><p>צרעת כתמרור אזהרה</p>
</div><p>את הרעיון שהצרעת מלמדת על פגם רוחני, ושהיא תמרור אזהרה לאדם ותפקידה לכוון את האדם לתיקון מעשיו, מצינו במדרשים מפורשים:</p>
<p>כך אמר הקב"ה "נכונו ללצים שפטים". אמר הקב"ה עד שלא בראתי את האדם התקנתי לו חמשה מגלבין - שאת ספחת בהרת שחין ומכוה, ואית דאמרי צרעת<span class="footnote-ref" onclick="showFootnote('30', '30', event)">30</span>.</p>
<p>"אדם כי יהיה בעור בשרו", זה שאמר הכתוב "איום ונורא הוא, ממנו<span class="footnote-ref" onclick="showFootnote('31', '31', event)">31</span> משפטו ושאתו יצא". שבשעה שאדם חוטא הרי מביא עליו הקב"ה יסורין בגופו. למה? שאין מדותיו של הקב"ה כבשר ודם. מידת בשר ודם כשסרח עליו עבדו מביא עליו את הכבלים וכובלו, מביא את המגלבין ומכהו. והקב"ה אינו כן, אלא מגופו של אדם רודה אותו. ומנין? ממה שכתוב בעניין "אדם כי יהיה בעור בשרו"<span class="footnote-ref" onclick="showFootnote('32', '32', event)">32</span>.</p>
<p>"אדם כי יהיה בעור בשרו" - קשה לפני הקב"ה לפשוט ידו באדם זה, אלא מתרה בו ומלקה ביתו, שנאמר "ונתתי נגע צרעת בבית ארץ אחוזתכם". חזר בו יפה, ואם לאו מלקה את בגדו, שנאמר "והבגד כי יהיה בו נגע צרעת", חזר בו יפה, ואם לאו באין על גופו, שנאמר "אדם כי יהיה בעור בשרו<span class="footnote-ref" onclick="showFootnote('33', '33', event)">33</span>".</p>
<p>"ונתתי נגע צרעת בבית ארץ אחוזתכם", ארץ מה חטאת שהיא לוקה, אלא בעון בני אדם הארץ לוקה, שנאמר "ארץ פרי למלחה מרעת יושבי בה". למה מרעת? כדי שיראו הבריות וילמדו, וכן הוא אומר "כי כאשר משפטיך לארץ, צדק למדו יושבי תבל", מפני מה היסורין באין לעולם? מפני הבריות כדי שיראו ויסתכלו ויאמרו - מי שחטא לוקה ומי שלא חטא אין לוקה. ולמה העצים והאבנים והכותלים לוקין? כדי שיראו בעליהם ויעשו תשובה<span class="footnote-ref" onclick="showFootnote('34', '34', event)">34</span>.</p>
<div class="sage-quote"><p>היכן לא חלה הטומאה</p>
</div><p>הטומאה מופיעה דווקא במקומות שיש בהם דינמיות ויכולת להתעלות מבחינה רוחנית. שם יש משמעות לחוסר הניצול של אפשרות העלייה. במקומות שאין אפשרות להתעלות מבחינה רוחנית, תופעת הטומאה חסרת משמעות. לכן למשל אין הגויים נטמאים בנגעים.</p>
<p>אין מטמאים בנגעים אלא ישראל, שנאמר "אדם כי יהיה בעור בשרו", ונאמר "ואתנה צאני צאן מרעיתי אדם אתם"<span class="footnote-ref" onclick="showFootnote('35', '35', event)">35</span>. אתם קרוים אדם ואין הגויים קרוים אדם<span class="footnote-ref" onclick="showFootnote('36', '36', event)">36</span>.</p>
<p>"ואנכי עפר ואפר" – בשכר שאמר אברהם אבינו "ואנכי עפר ואפר", זכו בניו לשתי מצוות: לאפר פרה ועפר סוטה<span class="footnote-ref" onclick="showFootnote('37', '37', event)">37</span>. פירוש, היסודות אינם מקבלים טומאה, כי כל הנבראים מוכרחים בפעולתם, והטומאה רק באדם והקרוב לו מצרכו מצד התנגדות רצונו, וכוחותיו ורצונו המכריחים בדרך בה יבחר. וה' הבדיל את עמו ישראל והזהירם על טהרת הנפש, והרחיק דברים הללו שהם סיבה לטומאתם. וכל מי שיש בו שלמות יותר, עלול יותר לטומאה, על כן העכו"ם אינם מקבלים טומאה שלא נצרפו באש התורה<span class="footnote-ref" onclick="showFootnote('38', '38', event)">38</span>.</p>
<p>לכן גם אין בתי עובדי כוכבים נטמאים בצרעת:</p>
<p>ונתתי נגע צרעת בבית ארץ אחוזתכם - ארץ אחוזתכם מטמאה בנגעים, ואין בתי עובדי כוכבים מטמאין בנגעים<span class="footnote-ref" onclick="showFootnote('39', '39', event)">39</span>.</p>
<p>רעיון זה של "לפי חיבתן טומאתן" מופיע במשנה מפורשת<span class="footnote-ref" onclick="showFootnote('40', '40', event)">40</span>:</p>
<p>אומרים צדוקים: קובלין אנו עליכם פרושים. שאתם אומרים כתבי הקודש מטמאין את הידיים וספרי הומרוס אינם מטמאים את הידיים. א"ר יוחנן בן זכאי וכי אין לנו על הפרושים אלא זו בלבד?! הרי הם אומרים: עצמות חמור טהורים ועצמות יוחנן כהן גדול טמאים! אמרו לו: לפי חבתן היא טומאתן, שלא יעשה אדם עצמות אביו ואמו תרוודות. אמר להם: אף כתבי הקודש לפי חבתן היא טומאתן, וספרי הומרוס שאינן חביבין אינן מטמאין את הידיים.</p>
<p>באותו כיוון מחשבה ניתן אולי לומר, שנבראים פשוטים ביותר אין בהם היכולת להתעלות, ולכן ממילא לא יוכלו לקבל טומאה. כלי אבן למשל לא מקבלים טומאה, בניגוד לכלים שנוצרו מחומרים מורכבים יותר. המורכבות מאפשרת עלייה, אך יש בה סיכון גדול יותר לקלקול.</p>
<p>מאידך ישנם מקומות שורשיים שדרגתם הרוחנית קביעא וקיימא, ואין יכולת ביד האדם לקלקל ולדרדר את מצבם העליון:</p>
<p>ירושלים אינה מטמאה בנגעים - דכתיב: "ונתתי נגע צרעת בבית ארץ אחוזתכם", וירושלים לא נתחלקה לשבטים<span class="footnote-ref" onclick="showFootnote('41', '41', event)">41</span>.</p>
<p>חכמים סימלו את השמים כממד רוחני שלא תיתכן בו טומאה - "אין דבר טמא יורד מן השמים"<span class="footnote-ref" onclick="showFootnote('42', '42', event)">42</span>. גם המחובר לקרקע לא מקבל טומאה – "אך מעין ובור מקוה מים יהיה טהור"<span class="footnote-ref" onclick="showFootnote('43', '43', event)">43</span>. </p>
<p>דברי תורה מסמלים את קישור האדם עם מושגי החיים האלוקיים. לכן נפסק להלכה שטמא מותר בלימוד תורה:</p>
<p>תניא ר' יהודה בן בתירא היה אומר, אין דברי תורה מקבלין טומאה... שנאמר הלא כה דברי כאש נאם ה', מה אש אינו מקבל טומאה, אף דברי תורה אינן מקבלים טומאה<span class="footnote-ref" onclick="showFootnote('44', '44', event)">44</span>. </p>
<p>כלומר, ישנם גדרים שהם קבועים ואין אפשרות לשנותם. בין אם הם מראש ברמה נמוכה ללא יכולת התעלות; או מאידך בדרגה רוחנית שורשית גבוהה וקבועה. אבל בנבראים שבהם הגדרים מאפשרים יכולת השתנות, שם תבוא הטומאה והטהרה. שם יכולה לבוא לידי ביטוי באופן המשמעותי ביותר, יכולת הבחירה של האדם, בהשראת שכינה וכביטוי לממד הרוחני אלוקי הצפון בו.</p>
<div class="sage-quote"><p>הכהן כמטהר הצרעת</p>
</div><p>כיון שהצרעת מלמדת על פגם רוחני שמסמל סילוק חיים. וכיון שתיקונו מתאפשר על ידי תוספת חיים. לכן רפואתו של המצורע היא בקשר עם מי שמסמל חיים. "נֶגַע צָרַעַת כִּי תִהְיֶה בְּאָדָם וְהוּבָא אֶל הַכֹּהֵן"<span class="footnote-ref" onclick="showFootnote('45', '45', event)">45</span>. דמות הכהן המסמלת אהבה בין בני האדם, כאהרן הכהן שהיה משכין שלום בין אדם לחברו. ומי שמסמל את הקשר עם עבודת המקדש, עם לימוד תורה, ועם אור אינסוף – "כִּי שִׂפְתֵי כֹהֵן יִשְׁמְרוּ דַעַת וְתוֹרָה יְבַקְשׁוּ מִפִּיהוּ כִּי מַלְאַךְ ה' צְבָאוֹת הוּא"<span class="footnote-ref" onclick="showFootnote('46', '46', event)">46</span>.</p>
<p>על פי זה מובן מדוע לכהן אסור להיטמא למתים – "מה לכהן בבית הקברות?!". מי שכל מהותו היא תוספת חיים, אסור לו להתקרב למה שמסמל יותר מכל את הסתלקות החיים.<span class="footnote-ref" onclick="showFootnote('47', '47', event)">47</span> </p>
<div class="sage-quote"><p>פיגול ונותר</p>
</div><p>קרבן – כשמו כן הוא, מכשיר להתקרב לריבונו של עולם, לאור אינסוף. ניסיון להיעזר בבהמה גשמית נמוכה וירודה, בעוף או במנחה, כדי להביע רעיונות רוחניים<span class="footnote-ref" onclick="showFootnote('48', '48', event)">48</span>. רעיונות של תודה לה', בקשת מחילה, התרוממות רוח וחגיגה במועדים, או כקשר יומיומי קבוע עם הקב"ה - שאין לו גוף ואין לו דמות הגוף, שאין בו יסוד חומרי כלל. הקרבן מבטא רצון וניסיון להפוך את הסופי לאינסופי, להשתמש בחומר כדי להגיע לרוחניות.</p>
<p>הפיגול והנותר המטמאים, מסמלים את סילוק החיוניות שהיתה גנוזה בקרבן. הקרבן שהיה בו הפוטנציאל והסיכוי להתקרב לה', ולא נתממש. המפגל עקב הכנסת מחשבות זרות שפגמו בקרבן החומרי ולא אפשרו את הפיכתו מגורם חומרי לביטוי של מהלך רוחני. הנותר גם כן מסמל את החמצת השעה והסיכוי. גם כאן, עקב אי מימוש הסיכוי, בסופו של דבר נותר החומר בלבד. סילוק הממד הרוחני והשארות החומר בלבד, הם עצם הטומאה בהתגלמותה.</p>
<div class="sage-quote"><p>המשלח את השעיר לעזאזל</p>
<p style="font-size: 0.85rem">וְנָתַן אַהֲרֹן עַל שְׁנֵי הַשְּׂעִירִם גּוֹרָלוֹת גּוֹרָל אֶחָד לַה' וְגוֹרָל אֶחָד לַעֲזָאזֵל:</p>
<p style="font-size: 0.85rem">וְהִקְרִיב אַהֲרֹן אֶת הַשָּׂעִיר אֲשֶׁר עָלָה עָלָיו הַגּוֹרָל לה' וְעָשָׂהוּ חַטָּאת:</p>
<p style="font-size: 0.85rem">וְהַשָּׂעִיר אֲשֶׁר עָלָה עָלָיו הַגּוֹרָל לַעֲזָאזֵל יָעֳמַד חַי לִפְנֵי ה' לְכַפֵּר עָלָיו לְשַׁלַּח אֹתוֹ לַעֲזָאזֵל הַמִּדְבָּרָה:</p>
<p style="font-size: 0.85rem">וְסָמַךְ אַהֲרֹן אֶת שְּׁתֵי יָדָיו עַל רֹאשׁ הַשָּׂעִיר הַחַי וְהִתְוַדָּה עָלָיו אֶת כָּל עֲוֹנֹת בְּנֵי יִשְׂרָאֵל וְאֶת כָּל פִּשְׁעֵיהֶם לְכָל חַטֹּאתָם וְנָתַן אֹתָם עַל רֹאשׁ הַשָּׂעִיר וְשִׁלַּח בְּיַד אִישׁ עִתִּי הַמִּדְבָּרָה:</p>
<p style="font-size: 0.85rem">וְנָשָׂא הַשָּׂעִיר עָלָיו אֶת כָּל עֲוֹנֹתָם אֶל אֶרֶץ גְּזֵרָה וְשִׁלַּח אֶת הַשָּׂעִיר בַּמִּדְבָּר:</p>
<p style="font-size: 0.85rem">וְהַמְשַׁלֵּחַ אֶת הַשָּׂעִיר לַעֲזָאזֵל יְכַבֵּס בְּגָדָיו וְרָחַץ אֶת בְּשָׂרוֹ בַּמָּיִם וְאַחֲרֵי כֵן יָבוֹא אֶל הַמַּחֲנֶה<span class="footnote-ref" onclick="showFootnote('49', '49', event)">49</span>.</p>
</div><p>שעיר אחד זכה לכפר על ידי קירבה לפני ה', והוא מסמל מיצוי מלא של האפשרות לתיקון רוחני על ידי ביטוי חומרי, ההתקרבות והתיקון שבו מתבצעים על ידי הכהן הגדול המסמל את שיא הטהרה. לעומת זאת המשלח את השעיר לעזאזל נטמא. השעיר המוקרב מסמל את היכולת להתקרב לה', ואילו השעיר לעזאזל מסמל את החמצתה של יכולת זו<span class="footnote-ref" onclick="showFootnote('50', '50', event)">50</span>. אי היכולת להתקשר לה' היא בעצמה סילוק החיוניות<span class="footnote-ref" onclick="showFootnote('51', '51', event)">51</span>.</p>
<div class="sage-quote"><p>טומאת עבודת אלילים</p>
</div><p>שש טומאות הן מדרבנן, ורובן הן חומרות יתר לטומאות מן התורה (מת, נבלה, יולדת, נידה, זב וזבה). לעומת זאת, טומאת עבודה זרה היא טומאה חדשה שגזרו עליה<span class="footnote-ref" onclick="showFootnote('52', '52', event)">52</span>. גם כאן ההליכה אחרי עבודה זרה היא הסתלקות משורש החיים. עבודה זרה אינה טעות דתית - תיאולוגית גרידא, אלא בעייה מוסרית חריפה ביותר.</p>
<p>לריבונו של עולם יש שמות וכינויים רבים המלמדים על מידותיו השונות. שם אלוקות מלמד על היותו בעל הכוחות כולם. איילות היא כוח, גבורה, וגם כינוי כבוד לאלקים שהוא מקור הכוח: "אילותי לעזרתי חושה"<span class="footnote-ref" onclick="showFootnote('53', '53', event)">53</span>.</p>
<p>אבל ריבונו של עולם אינו רק בעל הכוחות. יש כינויים רבים לריבונו של עולם – רחום וחנון, ארך אפים ורב חסד ואמת, דיין אלמנות ואבי יתומים. אלו תכונות טובות וחשובות, מעולות ותרומיות כל כך, עד שהתורה צותה אותנו לנסות ולאמץ אותן:</p>
<p>כך למדו בפירוש מידה זו<span class="footnote-ref" onclick="showFootnote('54', '54', event)">54</span>. מה הוא נקרא חנון אף אתה היה חנון. מה הוא נקרא רחום אף אתה היה רחום. מה הוא נקרא קדוש אף אתה היה קדוש. ועל דרך זו קראו הנביאים לאל בכל אותן הכינויים – ארך אפים ורב חסד, צדיק וישר, תמים גבור וחזק וכיוצא בהן; להודיע שהן דרכים טובים וישרים. וחייב אדם להנהיג עצמו בהן ולהדמות אליו כפי כחו<span class="footnote-ref" onclick="showFootnote('55', '55', event)">55</span>.</p>
<p>בניגוד גמור לקב"ה שהוא בעל מדות חיוביות רבות ומגוונות, הרי שהאלילים מציינים רק את תופעת הכוח. השם היחיד של עבודה זרה מסמל את כוחניותם ותו לא. חלק מהאלילים נחשבו גם על ידי עובדיהם ומעריציהם כמושחתים מבחינה מדותית, מה שלא מנע מהם את הפולחן לאלילים מושחתים אלו. העובדה שעובדי האלילים לא ציינו את האלילים כטובים דווקא או כבעלי תכונות נאצלות, ושסגדו והשתעבדו להם רק עקב כוחם; היא הנקודה שבה אנו מאתרים את הבעייה המוסרית הנוראה שיש בעבודה זרה.  </p>
<p>כוח יכול להיות יתרון עצום כשהוא ניתן בידי גורם צדיק, ישר דרך ואחראי. בעולם יש צורך מתמיד בשיפור ותיקון המציאות. כדי לתקן צריך משאבים וכוחות רבים. כוחות כאלו מצויים בעולם והשאלה היא לאן הם מופנים. מנהיג חזק היודע לנתב כוחות אלו כראוי הוא ברכה גדולה לעולם. היפוכו של דבר עלול לקרות כשהכוח ניתן ביד רשע. "תחת שלֹש רגזה ארץ ותחת ארבע לא תוכל שאת: תחת עבד כי ימלך ..."<span class="footnote-ref" onclick="showFootnote('56', '56', event)">56</span>. אצל העבד הכוח אינו אמצעי לקידום עקרונות נעלים אלא משמש כמטרה עצמאית שתכליתה בדרך כלל אינה טובה וחיובית. גרוע ממנו הרשע, העלול להשתמש בכוח למטרות שליליות והרסניות. </p>
<p>העובדה שהכוח אצל הרשעים הוא מטרה לעצמה, בעוד שאצל הצדיקים הכוח הוא רק אמצעי לתכליות ומטרות נעלות, גורמת לכך שהכוח הופך לגורם נערץ ונחשק על הרשעים דווקא, יותר מאשר אצל הצדיקים. משום כך הכוח עלול להימצא אצל הרשעים דווקא. כוחניות מושכת אחריה כוחניות נוספת, והתוצאה של ריכוז כוחות אצל הרשעים דווקא עלולה להיות קשה עוד יותר.  </p>
<p>בהשקפה התורנית כוחניות לשמה אינה ערך העומד בפני עצמו, אלא היא חייבת להיות אמצעי למטרה שהיא ערך עצמאי ונעלה. על פי ערכי התורה הוטלו על החזקים המשימות של התחשבות והצורך לסייע לחלש - לגר ליתום ולאלמנה. מצוות רבות ואזהרות רבות נאמרו בתורה כדי לבסס גישה חינוכית זו, שמטרתה לעדן את הכוח ולחנך את בעלי הכוחות להשתמש בהם אך ורק על פי עקרונות ישרים צודקים ונעלים.</p>
<p>העיקרון האלילי מנוגד בתכלית לעקרונות התורה. בעבודת האלילים הכוח הוא הערך עצמו. הסגידה היא לכוח, והכוח הוא הסיבה הבלעדית לפולחן ולהערצה. במצב כזה עלולים עובדי האלילים להגיע למצבים המנוגדים בתכלית למוסר לצדק ליושר ולמשפט, פשוט מפני שמושגים אלו אינם משמעותיים כלל בתרבות האלילית, או ליתר דיוק מפני שמושגים אלו בכלל לא קיימים בתרבות האלילית. המושג היחיד הוא כוח, והערכים נמדדים אך ורק על פיו. אם יש גורם בעל כוח יש להתחשב בו, מתוך חשש או מתוך כדאיות גרידא, כדי שלא יפריע לעובד האלילים ואולי גם כדי שיוכל לנצל אותו לצרכיו. גורם שאינו בעל כוח אינו גורם שיש להתחשב בו. כחלש הוא עלול להיות מנוצל עד גמירא, ואז להפוך לגורם חסר משמעות באין יותר יכולת להפיק ממנו תועלת כלשהי.</p>
<p>הגישה הכוחנית עלולה לחנך את עובד האלילים להפוך לדמות גרועה ביותר של מתרפס ומשתחוה לפני החזק ממנו, ומאידך למשעבד אכזרי בחלשים ממנו. מכאן לא ארוכה הדרך להפוך עיקרון מושחת זה לאידיאולוגיה שלמה, שלפיה החזק מותר וראוי לו להשתמש בעריצות בחלשים ממנו עד כדי התיאוריות הנאציות המפלצתיות שהפכו את הרצח של חלשים ונכים לאידיאל.</p>
<p>ברור שדרך חיים  מושחתת כזו היא הסתלקות ממקור החיים. דרך הכוחניות האלילית סוגדת לכוחות חומריים חולפים, תוך התעלמות מערכים רוחניים נצחיים. אם נכונים דברינו, יתכן שכך אפשר להסביר את דברי חכמינו שגזרו טומאה על עבודת האלילים.</p>
<div class="sage-quote"><p>ידיים</p>
</div><p>וכשמקיץ משנתו ונשמתו חוזרת אליו, בכל מה שיגע בידיו יטמא הכל, משום שרוח הטומאה שורה עליהם<span class="footnote-ref" onclick="showFootnote('57', '57', event)">57</span>.</p>
<p>שכבר הוכן בסדרי ההנהגה, שבהיות האדם ישן, חלקי נשמתו העליונים מסתלקים ממנו, וטועם טעם מיתה במקצת, ונמצא שאז מתגבר בגופו החושך יותר, בהעדר אור הנשמה המזכך אותו, על כן נמצא שם בית כניסה יותר אל הטומאה לשרות עליו, והוא עניין רוח הרעה שפירשו חכמינו ששורה על הידיים<span class="footnote-ref" onclick="showFootnote('58', '58', event)">58</span>.</p>
<p>שינה היא אחד משישים ממיתה. האדם הישן מסתלקת ממנו מידה מסוימת של חיותו הפנימית. אשר על כן צריך האדם להחזירה לעצמו בקומו בבוקר:</p>
<p>וירחץ בנקיון כפיו ויברך ברוך אתה ה' אלקינו מלך העולם אשר קדשנו במצוותיו וצונו על נטילת ידיים<span class="footnote-ref" onclick="showFootnote('59', '59', event)">59</span>.</p>
<p>המים המסמלים חיים באים לטהר את האדם בקומו משנתו בבוקר. המחזיר נשמות לפגרים מתים.</p>
<div class="sage-quote"><p>טומאת אוכל ומשקה, וטומאת כלים</p>
</div><p>האוכלין, המשקין והכלים הם אמצעים. אפשר להשתמש באמצעים אלו כדי להתעלות, ואפשר חלילה להתגנות על ידיהם:</p>
<p>צריך האדם שיכוון לבו וכל מעשיו כולם לידע את השם ברוך הוא בלבד, ויהיה שבתו וקומו ודבורו הכל לעומת זה הדבר. כיצד, כשישא ויתן או יעשה מלאכה ליטול שכר, לא יהיה בלבו לקבוץ ממון בלבד, אלא יעשה דברים האלו כדי שימצא דברים שהגוף צריך להם מאכילה ושתייה וישיבת בית ונשיאת אשה. וכן כשיאכל וישתה ויבעול לא ישים בלבו לעשות דברים האלו כדי ליהנות בלבד, עד שנמצא שאינו אוכל ושותה אלא המתוק לחיך ויבעול כדי ליהנות, אלא ישים על לבו שיאכל וישתה כדי להברות גופו ואיבריו בלבד. לפיכך לא יאכל כל שהחיך מתאוה ככלב וחמור אלא יאכל דברים המועילים לגוף אם מרים אם מתוקים, ולא יאכל דברים הרעים לגוף אע"פ שהן מתוקים לחיך.</p>
<p>המנהיג עצמו על פי הרפואה, אם שם על לבו שיהיה כל גופו ואבריו שלמים בלבד ושיהיו לו בנים עושין מלאכתו ועמלין לצורכו אין זו דרך טובה, אלא ישים על לבו שיהא גופו שלם וחזק כדי שתהיה נפשו ישרה לדעת את ה', שאי אפשר שיבין וישתכל בחכמות והוא רעב וחולה או אחד מאיבריו כואב, וישים על לבו שיהיה לו בן אולי יהיה חכם וגדול בישראל. נמצא המהלך בדרך זו כל ימיו עובד את ה' תמיד, אפילו בשעה שנושא ונותן ואפילו בשעה שבועל, מפני שמחשבתו בכל כדי שימצא צרכיו עד שיהיה גופו שלם לעבוד את ה', ואפילו בשעה שהוא ישן, אם ישן לדעת כדי שתנוח דעתו עליו וינוח גופו כדי שלא יחלה ולא יוכל לעבוד את ה' והוא חולה, נמצאת שינה שלו עבודה למקום ברוך הוא. ועל עניין זה צוו חכמים ואמרו וכל מעשיך יהיו לשם שמים, והוא שאמר שלמה בחכמתו בכל דרכיך דעהו והוא יישר אורחותיך<span class="footnote-ref" onclick="showFootnote('60', '60', event)">60</span>.</p>
<p>כשם שהחכם ניכר בחכמתו ובדעותיו והוא מובדל בהם משאר העם, כך צריך שיהיה ניכר במעשיו במאכלו ובמשקהו ובבעילתו ובעשיית צרכיו ובדבורו ובהילוכו ובמלבושו ובכלכול דבריו ובמשאו ובמתנו, ויהיו כל המעשים האלו נאים ומתוקנים ביותר. כיצד, תלמיד חכם לא יהיה גרגרן אלא אוכל מאכל הראוי להברות גופו, ולא יאכל ממנו אכילה גסה, ולא יהא רודף למלאת בטנו כאלו שמתמלאין ממאכל ומשתה עד שתיפח כריסם, ועליהם מפורש בקבלה וזריתי פרש על פניכם, אמרו חכמים אלו בני אדם שאוכלין ושותין ועושין כל ימיהם כחגים, והם האומרים אכול ושתה כי מחר נמות, וזהו מאכל הרשעים, ושלחנות אלו הם שגינה הכתוב ואמר כי כל שלחנות מלאו קיא צואה בלי מקום. אבל החכם אינו אוכל אלא תבשיל אחד או שנים ואוכל ממנו כדי חייו ודיו, הוא שאמר שלמה - צדיק אוכל לשובע נפשו<span class="footnote-ref" onclick="showFootnote('61', '61', event)">61</span>. </p>
<p>אבל המסבות לשתיית המשכרים תהיה חרפתם בעיניך יותר גדולה מהתקבצות בני אדם עירומים חשופי שת הנפנים ביום במקום אחד<span class="footnote-ref" onclick="showFootnote('62', '62', event)">62</span>.</p>
<p>מי שזוכים להעלות את הכלים, האוכלים והמשקים ולהשתמש בהם לשם שמים, מוסיפים חיות בעולם. גם כאן החומריות מקבלת משמעות רוחנית, כדאמרן לעיל. גם כאן החמצת ההזדמנות גוררת עמה טומאה<span class="footnote-ref" onclick="showFootnote('63', '63', event)">63</span>.</p>
<p>ככל שדרגת הרוחניות יכולה להיות גבוהה יותר, כך גדלה הרגישות לטומאה. לכן יש בתרומה חומרה יתרה מאשר בחולין, ובקודש יתר מבתרומה, ובמי חטאת יתר מבקודש<span class="footnote-ref" onclick="showFootnote('64', '64', event)">64</span>. ככל שהסיכוי להתעלות גדול יותר, כך גם הסיכון להחמצה גדול יותר, וכדאמרן לעיל. מאידך, הזוכה לטהר מעשיו יכול להגיע להישגים עדינים ומעולים יותר, באמצעות אותן דרגות הקפדה של טהרה עליונה. לשם כך אין די בחכמה, אלא יש צורך בדעת:</p>
<p><strong>ודעת, זה סדר טהרות.</strong> כשם שהאדם צריך למעשים שירוממו את נפשו להתנשא אל המושכלות העליונות בידיעת ה' יתברך ודרכי טובו, שהם גבוהים ונעלים הרבה מדרכי החיים החומריים, שהיא החכמה מצד עצמה שמקומה בקודש, בהנהגה נבדלת מהמון החיים של חול המתעלים לקודש, כן צריך גם כן השפעה מעשית המיוסדת על חוקי דעה מעשית, איך לנהל את כל דרכי החיים החומריים ותוצאותיהם, באופן שהמה יהיו שלמים ומאושרים ומ"מ לא יתפרצו מגבולם להמשיך את האדם מגבול הקודש, למען תשאר נפשו טהורה גם בהיותה עסוקה עם כל חמדות החיים וכל חליפותיהם המרובים והמסובכים. זהו כח הדעת, שנבדל מכח החכמה המופשטת העסוקה בענייני קודש. אבל הדעת דרך חול לה לשמור את אורח האדם בהיותו עסוק בכל עסקי חיי הגופות לכל ירידותיהם, שלא תושבת נפשו מטהרה. שהגדרים הרחבים המתגדרים על פי עצת ה' הגדולה בתורת חיים, הם הלימודים אשר בסדר טהרות. דעת היא החכמה המעשית המצטרפת עם הנהגת החיים, ההולכת עם החיים ושוכנת אתם בכל טומאותם ומשמרת את הגבול הראוי ומיעצת איך להטהר ממה שהחיים החמריים מטמאים בהכרח. כל אלה המה ענייני הדעת, שכולם גנוזים בסדר טהרות. <strong>ודעת, זה סדר טהרות</strong><span class="footnote-ref" onclick="showFootnote('65', '65', event)">65</span> .</p>
<div class="sage-quote"><p>מים חיים</p>
</div><p style="font-size: 0.85rem">ציינו לעיל שהטומאה מסמלת את הסתלקות החיים עקב תכונות מגונות שבכללן גאוה וגסות רוח. לעומת זאת טהרת הטמאים היא על ידי מים <strong>חיים</strong> דווקא<span class="footnote-ref" onclick="showFootnote('66', '66', event)">66</span>, המסמלים בשמם ובמהותם את החיים. המים מהוים את הניגוד לתכונות הגאוה של המצורע; אותם המים המביאים חיים לחי ולצומח, הם המים המסמלים גם מבחינה רוחנית ענוה וצניעות: </p>
<p> <span style="font-size: 1.15rem"> </span>דברי תורה נמשלו כמים שנאמר הוי כל צמא לכו למים, לומר לך מה מים אינם מתכנסין במקום מדרון אלא נזחלין מעליו ומתקבצים במקום אשבורן. כך דברי תורה אינם נמצאים בגסי הרוח ולא בלב כל גבה לב אלא בדכא ושפל רוח<span class="footnote-ref" onclick="showFootnote('67', '67', event)">67</span> .</p>
<p>לא רק לגבי טומאת הצרעת אלא ככלל, המים הם הגורם המטהר:</p>
<p>דבר ברור וגלוי שהטומאות והטהרות גזרות הכתוב הן, ואינן מדברים שדעתו של אדם מכרעתו והרי הן מכלל החוקים. וכן הטבילה מן הטומאות מכלל החוקים הוא, שאין הטומאה טיט או צואה שתעבור במים אלא גזרת הכתוב היא והדבר תלוי בכוונת הלב, ולפיכך אמרו חכמים טבל ולא הוחזק כאילו לא טבל. ואעפ"כ רמז יש בדבר, כשם שהמכוין לבו לטהר כיון שטבל טהור ואע"פ שלא נתחדש בגופו דבר, כך המכוין לבו לטהר נפשו מטומאות הנפשות שהן מחשבות האון ודעות הרעות, כיון שהסכים בלבו לפרוש מאותן העצות והביא נפשו במי הדעת – טהור. הרי הוא אומר וזרקתי עליכם מים טהורים וטהרתם מכל טומאותיכם ומכל גלוליכם אטהר אתכם<span class="footnote-ref" onclick="showFootnote('68', '68', event)">68</span>.</p>
<p>יש במים תכונות מושיעות לעולם. העולם כולו עלול בדרך כלל להגיע למעגל של ירידה ונפילה. כאשר אדם נקי הנוגע באדם מלוכלך, המלוכלך לא הופך נקי אלא הנקי מתלכלך. אדם טהור וטמא הנוגעים זה בזה, הטמא לא נטהר אלא הטהור נטמא<span class="footnote-ref" onclick="showFootnote('69', '69', event)">69</span>. העולם שואף לאי סדר. קל מאוד לקלקל, וצריך מאמץ כדי לתקן ולסדר. הנפילה והבלבול, הבערות הלכלוך והטומאה, הם בטבע העולם. בתוך מעגל זה של ירידה ונפילה, המים הם היוצא מן הכלל. אפשר להשיק מים טמאים וטהורים, והמים הטמאים יטהרו. אדם או כלי טמא או מלוכלך, יטהרו ויתנקו בטבילה במים. אילולא האנומליה יוצאת הדופן של המים, לא היתה לעולם תקומה, באין אפשרות לצאת ממעגל הנפילה. המים הם סוד התיקון העלייה וההטהרות.  </p>
<p>מעבר לטבילה הפיזית, נדרשת מן האדם הטובל גם כוונה וחשיבה על המשמעות הרוחנית של הטבילה. ההדבקות בריבונו של עולם היא בעצמה מקוה טהרה:</p>
<p>אמר ר' עקיבא: אשריכם ישראל, לפני מי אתם מטהרין ומי מטהר אתכם? אביכם שבשמים. שנאמר "וזרקתי עליכם מים טהורים וטהרתם", ואומר "מקוה ישראל ה' ". מה מקוה מטהר את הטמאים, אף הקב"ה מטהר את ישראל<span class="footnote-ref" onclick="showFootnote('70', '70', event)">70</span>.</p>
<p>אמר הקב"ה: בעולם הזה, מפני העוונות הייתם מתיסרין ומטהרין, וחוזרין ומתייסרין. לעתיד לבוא אני הוא שמטהר אתכם, שנאמר "וזרקתי עליכם מים טהורים וטהרתם מכל טומאותיכם ומכל גילוליכם אטהר אתכם<span class="footnote-ref" onclick="showFootnote('71', '71', event)">71</span>.</p>
<div class="sage-quote"><p>הקיום שבא בלא הכרה פנימית והכשר עצמי לאורה של תורה וטעמי מצוותיה, המלאים -  אף במה שנגלה מהם לכל דורשי אמת – זיו חיים יושר וצדק, הולך הוא דווקא על פי עצם סדרה של תורה. רק כפי המבואר בתורה יוכל אדם כזה לעשות רצון קונו, אבל לא יוכל לחדש ולדון דבר מדבר בחידושי אמת, באופן שיהיו כל הרעיונות והדעות המתילדים בלבבו מצד קדושתה של תורה, הולכים ומצטרפים, הולכים ומתרבים, עד אין קץ. לא כן הוא חלק האדם שכבר התעלה להכשר השכלתה של תורה, שבא למידה זו שיודע את קונו, ומשיג את החפץ העליון המבוקש בכללותה של תורה, והכח הגנוז המתפרט בפרטיה מאור העליון, הוא משתמש בכל ענייני התורה והמצוות וכוונותיהם כשימוש האותיות הכוללים כל הצירופים שבעולם, להביע בהם המון מחשבות ורגשות לאין תכלית. אלה הם דבקים בתורה בעצמם ובבשרם, אצלם מאירה אורה של תורה אפילו באור פניהם החיצוני, אצלם עומדת התורה כולה במדרגת אותיות הכוללים כל המבטאים, והמבטאים נולדים מהם חדשים בכל עת ורגע, "כי עדותיך שיחה לי". סידורה של תורה וערכה נערכת אצלם כערך כלל האותיות, שהם אבות כל מה שמצורף ושעתיד להצרף, כך כל מה שנולד ושיולד לטובה, לאמת, ליושר ולחכמה, הכל נובע מאורה של תורה, והדרכת מצוותיה למימינים בה, ובכל עת מצטרפים הרעיונות הפזורים לדברים שלמים, המפיעים דברים מלאים לכל עניין וכל חפץ<span class="footnote-ref" onclick="showFootnote('72', '72', event)">72</span>.</p>
<p>יסוד הדרישה בטעמי מצוות בנוי על פי ידיעת אמת בסוד החכמה האלוקית, איך שכל מה שהוה בעולם אף על פי שיוצא הוא מצד סיבות שונות, ואפילו אותן היוצאות מסיבות מנהגים אנושיים מונהגים ברצון או בהסכמה, או כל דרכים של חידוש שמקבלת החברה האנושית, הכל מונהג מטעם ההשגחה האלוקית להוציא לאור את תכלית הטוב של החפץ האלוקי. ואותם האורות השכליים שיוצאים על ידי פגישת השכל האנושי עם משפטי התורה, הם תולדות נאמנות שהונחו לכך כדי להוציאם אל הפועל על ידי הפגישה הזאת. על כן אם יש לכל אחת מן המצוות דרכים רבים, שכולם מושגים להיות נכונים לתכליות וטעמים אליה, אל יחשוב החושב כי די לייחס רק אחד מן הטעמים, שכבר מספיק הוא ליתן למצוה מציאות, כי לא כן הדבר. כי כל מה שאנו רואים שיש לו התלות ויחס למצוה כבר הוא מאוחד עמה מטעם החכמה העליונה שהכל גלוי וצפוי לפניה, וה' חפץ למען צדקו יגדיל תורה ויאדיר<span class="footnote-ref" onclick="showFootnote('73', '73', event)">73</span>.</p>
</div>
<div id="footnotePopupContainer"></div>
<script>
const footnotes = {"1": " ישעיהו נה, ח – ט.", "2": " סנהדרין כא, ב.", "3": " רמב\"ם הלכות מקוואות פרק יא הלכה יב", "4": " עין איה מסכת שבת פרק ראשון, ס.", "5": "הטהרה - תכונתם של ישראל.תכונתם המיוחדת של ישראל, היא הדבקות הנפשית בד' אלקים חיים ומלך עולם – מתוך דעת אמת ובר אמונה של שייכות פנימית עצמית. \"הדבקים בה' אלקיכם חיים כולכם היום\".וכן הטהרה, המכשירה ומבססת את הקדושה, היא שייכת לתכונת עצמיותם של ישראל. כמו שברית קדש החתומה בבשרנו קובעת זהות מהותם של ישראל, וכל ישראל נקראו מולים, כן שלילת הברית מזדהה עם הטומאה – \"ערל וטמא\".(לצניעות ולטהרה בישראל, הרב צבי יהודה קוק. אורות הטהרה, תדפיס מתוך נר ליחזקאל, לזכר יחזקאל עזרא בצלאל הי\"ד, ירושלים תשל\"ב).", "6": " ספר החינוך אמור, מצוה רסג.", "7": " שפת אמת שמות פרשת פרה תרס\"ד. ", "8": " רש\"ר הירש בפירושו לתורה מסביר בצורה שונה את משמעות הטומאה. עיין למשל בראשית ז,ב. שמות כח, לח. ויקרא ז,יט. ", "9": " אין לנו עסק בנסתרות, אבל לצורך ענייננו נצטט מעט ממה שמוזכר בספרים הפנימיים הקדושים (עץ חיים היכל א, היכל א\"ק [אדם קדמון] שער א ענף ב דרוש עיגולים ויושר):דע כי טרם שנאצלו הנאצלים ונבראו הברואים, היה אור עליון פשוט ממלא כל המציאות ולא היה שום מקום פנוי בבחינת אויר ריקני וחלל, אלא הכל היה ממולא מן אור אינסוף ... וכאשר עלה ברצונו הפשוט לברוא העולמות ולהאציל הנאצלים, להוציא לאור שלימות פעולותיו ושמותיו וכינוייו ... צמצם את עצמו אין סוף בנקודה האמצעית ... ואז נשאר מקום פנוי ואויר וחלל ריקני. כלומר שבתחילה היה אור אינסוף ממלא כל עלמין. רק לאחר הצמצום, נבראו העולמות ובהם נבראים ויצורים לאין מספר.לצורך ענייננו אפשר לומר, שהצמצום גרם לירידת המציאות העליונה והמושלמת של אור אינסוף, אל מציאות נמוכה של נבראים. הצמצום ויצירת החלל הפנוי ממנו יתברך, היא בעצם כעין ירידה וטומאה יחסית למציאות העליונה שקדמה לה. יצירת החלל הפנוי היא זו שמאפשרת לנבראים את פעולתם במאמץ האנושי לנסות ולהתעלות אל הממד הרוחני האינסופי. רק במקום שיש סיכוי ופוטנציאל לעלייה, רק שם תיתכן טומאה, אבל שם הוא סוד האפשרות לעלייה. מי שאין בו האפשרות להתעלות, לא שייכת בו טומאה וטהרה. אולי רק טומאה תיתכן בו מפני שיש בו את יסוד סילוק החיוניות. הטהרה מסומלת ביכולת להתעלות מעל כבלי החומר אל עבר הרוחני העליון האינסופי. והדברים עמוקים ומי ישורם. וראה עוד בשם משמואל (ויקהל תרע\"ז) – \"דכל התהוות עניין הטומאה הוא מחמת צמצום והעדר אור אלקי, שהיה מוכרח למען יהיה העולם יכול להבראות ולא יתבטל במציאות...\". ", "10": " שפת אמת פרשת פרה תרל\"א.", "11": " רמב\"ן על התורה במדבר לה, לג.", "12": " יחזקאל כא, ל.", "13": " יומא לט, א.", "14": " בבא בתרא יז, א. ", "15": " רמב\"ן על התורה, \"זאת חקת התורה\", במדבר יט, א. ודברי הרמב\"ן יבוארו על פי לשון הרקנאטי: סיבת טומאת המת הוא מצד מלאך המות שהטיל בו זוהמא והמטמא בו צריך טהרה. ואולם מי שמת בנשיקה, מת על פי ה' כפי הדבקה בשכינה ואין רוח הטומאה שורה במיתתן. ולפיכך אין האויר נפסד לפי ששמרו נשמתן, ולא נתפתו ביצר הרע, ונשארו טהורות ולבנות כמו שנופחו מפי ה' יתברך. ומקורו מהזהר בראשית (הערת הרב שעוועל). דברי רבינו מבוארים על פי מה שמופיע בזהר וישלח (קסח, א): ר' אלעזר אמר כל מאן דאישתדל באורייתא לשמה לאו מיתתיה על ידא דיצר הרע, בגין דהוא נחש והוא מלאכא דמותא, אלא מיתתהון בנשיקה וכו'. ובגין כך צדיקיא דמשתדלי באורייתא לא מסתאבי גופא דילהון אלא הוא דכי, כגון אליהו בבי קברי דאשכחוהו רבנן ושאילו ליה ולאו כהן הוא, אמר לון צדיקיא לא מסאבי במיתתהון דלא שרא עלייהו רוח מסאבא. הערת הרב נבנצל שליט\"א – לא נוקטים כך להלכה.", "16": " מוסר אביך עמוד פג – \"פיתוח הכוחות באדם ובאומה הישראלית\".", "17": " וכעין זה כתב הרמב\"ן לגבי הנזיר הנדרש להביא קרבן חטאת ביום מלאת ימי נזרו (נשא ו, יא):וטעם החטאת שיקריב הנזיר ביום מלאת ימי נזרו לא נתפרש, ועל דרך הפשט, כי האיש הזה חוטא בנפשו במלאת הנזירות, כי הוא עתה נזיר בקדושתו ועבודת ה', וראוי היה לו שיזיר לעולם ויעמוד כל ימיו נזיר וקדוש לאלוקיו... והנה הוא צריך כפרה בשובו להיטמא בתאוות העולם.הערת הרב נבנצל שליט\"א – אמנם ההשוואה אינה מלאה כיון שהיולדת אינה יכולה להמשיך בהריון, וגם אין בזה תועלת.", "18": " יתכן גם שעקב כך יש מציאות של דם טוהר אצל היולדת, שלא קיים באשה במצבים אחרים. ואפשר להציע, שעצם פעולתה של האשה כנותנת חיים, הופך את הדימום לאחר פרק זמן מסוים לדם טוהר - אותה הטהרה המסמלת את נתינת החיים בעצמם. אצל זבה שתראה דם ימים רבים, דימום זה מסמל שיבוש במערכות של נתינת החיים ולכן הטומאה אצלה חמורה. אצל היולדת אמנם עצם הפסקת נתינת החיים מטמאת, כדאמרן לעיל, אבל לאחר פרק זמן מסוים הדם הופך להיות דם טוהר, שהרי אלו ספיחים של אותו דם שהיה ברחם כתוצאה מהענקת החיים לעובר וגידולו, ולא כתוצאה של שיבוש המערכות כמו בזבה. ילוד זכר נכנס ביומו השמיני בבריתו של אברהם אבינו. הברית עצמה מסמלת את התחברותו של התינוק למערכת החיים העליונה של כלל ישראל. מבחינה רעיונית ניתן לומר, שהתחברותו זו של התינוק מאפשרת לדם אמו להפוך לדם טוהר ביום שבנה נכנס בברית. הערת הרב נבנצל שליט\"א – גם אם אין התינוק נימול, הופך הדם לדם טוהר. ואולי מפני שהתורה ניתנה לפי המצב הרגיל. ", "19": " מדרש תנחומא (ורשא) פרשת צו סימן יג, דיבור המתחיל זאת תורת.", "20": " ספר הכוזרי מאמר שני, ס.", "21": "  אור החיים על התורה, ויקרא יג, ג.", "22": " המספר אחד עשר בעצמו מסמל את היתר שהופך לחסר. את הניסיון לחרוג מהמידה הרצויה והנכונה (המסומלת במספר עשר) אל ההשתלטות אל מעבר למידה בבחינת תפסת מרובה לא תפסת. הצורך בתיקון לפגם זה בא לידי ביטוי באחד עשר סממני הקטורת. ואכמ\"ל.", "23": " במדבר רבה (וילנא) פרשה ז. ", "24": "  ההשוואה בין הצרעת לפגמים רוחניים בהקשר לטומאה, עולה ממדרש העוסק בפרה אדומה הבאה לטהר מטומאה. המדרש משוה בין פרה אדומה למצורע מחד, ולמת מאידך:... ולמה ציוה בפרה לעשות כמו במצורע, לפי שמעשה פרה אדומה לא נעשית אלא לכפר על מעשה העגל שהוא צרעת הרוח לפיכך דינם שוה. ולמה ציוה בפרה לעשות בטומאת מת ולא בטומאה אחרת, לפי שהמצורע לטומאת מת איתקש שנאמר אל נא תהי כמת. (אוצר המדרשים – אייזנשטיין, עמוד תעד, דיבור המתחיל כי תבואו).", "25": " רמב\"ן על התורה ויקרא יג, מז.", "26": " רמב\"ם הלכות טומאת צרעת פרק טז הלכה י.", "27": " מדרש תנחומא (בובר) פרשת תזריע סימן טו.", "28": " סוטה טו, ב.", "29": " ספרא, אחרי מות פרק יג.", "30": " במדבר רבה (וילנא) פרשה יג, דיבור המתחיל 'המקריב'.", "31": " הדגש בפסוק בחבקוק (א,ז) ממנו משפטו ושאתו יצא. כלומר שהמשפט והשאת – הצרעת - יוצאים מהאדם עצמו. הענישה אינה חיצונית לאדם, אלא כיון שהאדם גרם שחמריותו תתקלקל על ידי קלקול מדותיו. אותה החמריות המקולקלת באדם שניתק עצמו ממקור חיותו, באה לידי ביטוי בנגע בשאת ובצרעת, והם המורים לו על הצורך בתשובה ובתיקון מעשים, שיגרמו להחזרת החיות לגופו. אותה חזרת החיות, אנו מסמלים בטהרה.", "32": " תנחומא תזריע, ח. ", "33": " מדרש תנחומא (בובר) פרשת תזריע סימן יד.", "34": " מדרש תנחומא (ורשא) פרשת מצורע סימן ד, דיבור המתחיל (ד) ילמדנו רבינו.", "35": " יחזקאל לד, לא.", "36": " מדרש החפץ כת\"י. מובא בתורה שלמה להרב כשר, תזריע יג, א. ", "37": " סוטה יז, א.", "38": " משך חכמה בראשית יח, כז.", "39": " גיטין פב, א.", "40": "  מסכת ידיים פרק ד משנה ו.", "41": " בבא קמא, פב, ב.", "42": " סנהדרין נט, ב.", "43": " ויקרא יא, לו. ופירש רש\"י שם – המחוברים לקרקע אין מקבלים טומאה. והוא מהמשנה בריש מקואות (א, ד) \"נפל לתוכן מת או שהלך בהן הטמא, ושתה טהור – טהור\". והטעם מפני שלא נתלשו מן הקרקע.", "44": " ברכות כב, א.", "45": " ויקרא יג, ט. בפרשיות המצורע מוזכרת ההבאה לכהן והקשר עמו פעמים נוספות.", "46": " מלאכי ב, ז.", "47": "  הראי\"ה קוק התייחס לאיסור הכהנים להיטמא:המות הוא חזיון שוא, טומאתו היא שקרו, מה שבני האדם קוראים מות הרי הוא רק תגבורת החיים ותעצומתם. ומתוך השקיעה התהומית בקטנות, אשר יצר לב האדם השקיע אותו בה, הרי הוא מצייר את תגבורת החיים הזאת בצורה מדאיבה וחשוכה, שהוא קוראה מות.מתעלים הם הכהנים בקדושתם מהקשבה שקרית זו, שאי אפשר להמלט ממנה כל זמן שהממשל הכזבי כל כך שולט בעולם, כי אם בהעברת העינים מהמחזה המביא את רשמי ההטעאה הללו אל הנפש, על כל נפשות מת לא יבא, לנפש לא יטמא בעמיו. (אורות הקדש חלק ב, החיות העולמית פיסקה מ').", "48": " למחשבתו וכוונתו של האדם יש משמעות רבה בהקרבת הקרבן:כי בעבור שמעשי בני אדם נגמרים במחשבה ובדבור ובמעשה, ציוה ה' כי כאשר יחטא ויביא קרבן, יסמוך ידיו עליו כנגד המעשה, ויתודה בפיו כנגד הדיבור, וישרוף באש הקרב והכליות שהם כלי המחשבה והתאוה, והכרעים כנגד ידיו ורגליו של אדם העושים כל מלאכתו. ויזרוק הדם על המזבח כנגד דמו בנפשו; כדי שיחשוב אדם בעשותו כל אלה, כי חטא לאלקיו בגופו ובנפשו, וראוי לו שישפך דמו וישרף גופו, לולא חסד הבורא שלקח ממנו תמורה וכפר הקרבן הזה שיהא דמו תחת דמו, נפש תחת נפש. וראשי אברי הקרבן כנגד ראשי אבריו, והמנות [חלקי הקרבן המתחלקים לכהנים] להחיות בהם מורי התורה שיתפללו עליו. (רמב\"ן על התורה, ויקרא א, ט).החלק שמגיע למזבח ומכפר הוא הדם. הגורם היותר רוחני שיש בעוף ובבהמה - \"כי הדם הוא הנפש\". תמצית הנפש מסומלת בדם.", "49": " ויקרא טז,  ח – י; כא - כב, כו.", "50": " הרב יוסף דוב הלוי סולוביצ'יק התייחס לסמליות זו:בפסוק זה של 'ונתן אהרן על שני השעירים גורלות, גורל אחד לה' וגורל אחד לעזאזל', גילה הקב\"ה את הסוד הגדול של מידת החסד המופעלת ביום הכיפורים.צא וראה את כל רגשות הצער, האכזבה, התיסכול ועגמת הנפש שאדם מתנסה בהם – לא מחמת מסירות נפש להקב\"ה, אלא מחמת החמדנות האנושית הקטנה, חמדת ממון או תאוות כבוד. צא וראה את האדם כאשר הוא מגיע למצב של בדידות נוראה, כשהחברה מתנכרת לו, בניו מזלזלים בו, נכדיו זרים לו, כשהוא חש מדולדל ועני, עזוב ומוזנח – ואין זה בדרך כלל תוצאה מעבודת ה'. אדם העוסק כל ימיו בתורה ועובד את ה' באמונה, גם אם יזקין לא ירגיש עזוב ומנודה. הרגשה נוראה זו של עזובה ובדידות אינה באה על האדם אלא מחמת רדיפה יתרה אחרי הבלי הבלים, יסורי הנפש של אכזבה ותיסכול הבאים על האדם אינם תוצאה של הגורל לה' – אלא של הגורל לעזאזל. (על התשובה, הרב יוסף דוב הלוי סולוביצ'יק, עמ' 290 – 291).", "51": " אמנם יש להעיר שאין יכולת בידנו להסביר מדוע דווקא המשלח את השעיר נטמא ולא הנוגע בשעיר. כך מובא במשנה (מסכת פרה ח, ג): השורף פרה, ופרים, והמשלח את השעיר – מטמא בגדים. פרה ופרים ושעיר המשתלח עצמן – אין מטמאים בגדים. הרי זה אומר: מטמאיך לא טמאוני, ואתה טמאתני?!ברור שכל דברינו הם בגדר ניסיון לגשש ולנסות למצוא מהלך שיסביר את ענייני טומאה וטהרה באופן כוללני. ירידה לפרטים בלתי אפשרית במסגרת זו. כמו כן לא נתייחס לטומאת מי חטאת המטמאה את הטהורים ומטהרת את הטמאים, שעל פי חז\"ל, רק למשה רבנו נתגלה טעמה, וכבר שלמה המלך אמר עליה \"אמרתי אחכמה והיא רחוקה ממני\". ", "52": " שבת פב.", "53": " תהלים כב, כ.", "54": " \"והלכת בדרכיו\".", "55": " משנה תורה לרמב\"ם. פרק א' מהלכות דעות הלכה ו'.", "56": " משלי ל, כא – כב.", "57": " זהר בראשית ב, שכב. הערת הרב נבנצל שליט\"א – טומאת הידיים שגזרו עליה חז\"ל היא גם בהקיץ. שעשו סתם ידיים שניות לטומאה.", "58": " רמח\"ל מאמר העקרים בתורה ובמצוות.", "59": " טור אורח חיים ריש סימן ד, הלכות הנהגת אדם בבוקר. הערת הרב נבנצל שליט\"א – זו מחלוקת הראשונים אם בגלל השינה או בגלל התפילה. ", "60": " משנה תורה לרמב\"ם, פרק ג מהל' דעות הלכה ב – ג.", "61": " שם, פרק חמישי הלכה א.", "62": " מורה נבוכים לרמב\"ם, חלק שלישי פרק ח, תרגום הרב קאפח.", "63": " יתכן שגם הטומאה שגזרו על הידיים עשויה להתקשר לטומאת אוכלין. רוב הפעולות שאדם עושה, בידיו הן, לטוב ולמוטב. ממש כמו האוכלין המסמלים את החמריות שאפשר לכוון אותה לאפיקים שונים, כך גם הידיים. האכילה והידיים שניהם דברים אלמנטריים יומיומיים שמקשרים בין האדם לחומר. טהרת הידיים מסמלת מגמה של שאיפה לרוחניות גם בחיים בעצמותם. כמובן, צריך להיזהר שהרחיצות תהיינה בעלת משמעות פנימית ולא להסתפק ברחיצה חיצונית גרידא.", "64": " הערת הרב נבנצל שליט\"א – אין מי חטאת קדושים יותר מהקודש. אדרבה, פרה כשרה בטבול יום. אבל מפני שזלזלו בה להוציא מלבם של צדוקים, גזרו עליה גזרות רבות שאין בקודש.", "65": " עין איה מסכת שבת פרק שני, קנח.", "66": " אמנם לא כל הטמאים זקוקים למים חיים דווקא, אך זו דרגת טהרה גבוהה המועילה בכלל הטומאות.", "67": " רמב\"ם הלכות תלמוד תורה פרק ג הלכה ט.", "68": " רמב\"ם הלכות מקוואות פרק יא הלכה יב.", "69": " ומקרא מפורש הוא בספר חגי (ב, יב –יג). אמנם חכמים דרשוהו לגבי ענייני רביעי וחמישי לטומאה, ונחלקו אי אשתביש כהני או לא אשתביש כהני (פסחים טז – יז), אבל פשוטו של מקרא כדאמרן, וכך פירש אבן עזרא.", "70": " משנה אחרונה במסכת יומא.", "71": " תנחומא ישן מצורע סימן ח.", "72": " עין איה מסכת שבת פרק חמישי, לד.", "73": " עין איה מסכת שבת פרק שני, כו."};

function showFootnote(id, label, event) {
    event.stopPropagation();
    closeFootnotePopup();

    const content = footnotes[id];
    if (!content) return;

    const overlay = document.createElement('div');
    overlay.className = 'overlay';
    overlay.onclick = closeFootnotePopup;

    const popup = document.createElement('div');
    popup.className = 'footnote-popup';
    popup.innerHTML = `
        <div class="footnote-popup-header">
            <span>הערה ${label}</span>
            <button class="footnote-popup-close" onclick="closeFootnotePopup()">×</button>
        </div>
        <div class="footnote-popup-content">${content}</div>
    `;

    document.getElementById('footnotePopupContainer').appendChild(overlay);
    document.getElementById('footnotePopupContainer').appendChild(popup);

    if (window.innerWidth > 768) {
        const rect = event.target.getBoundingClientRect();
        popup.style.top = Math.min(rect.bottom + 10, window.innerHeight - 200) + 'px';
        popup.style.right = Math.max(10, window.innerWidth - rect.right - 100) + 'px';

        setTimeout(() => {
            const popupRect = popup.getBoundingClientRect();
            if (popupRect.left < 10) {
                popup.style.right = 'auto';
                popup.style.left = '10px';
            }
            if (popupRect.bottom > window.innerHeight - 10) {
                popup.style.top = (rect.top - popupRect.height - 10) + 'px';
            }
        }, 0);
    }
}

function closeFootnotePopup() {
    document.getElementById('footnotePopupContainer').innerHTML = '';
}
</script>
</body>
</html>