<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>דף הלכה</title>
    <style>
        :root { --primary: #1a365d; --accent: #c9a227; --bg: #faf8f5; --text: #1a1a1a; --success: #38a169; }
        * { margin: 0; padding: 0; box-sizing: border-box; }
        body { 
            font-family: 'David Libre', 'Frank Ruhl Libre', Georgia, serif; 
            background: var(--bg); 
            color: var(--text); 
            line-height: 1.8; 
            padding: 20px; 
            max-width: 800px; 
            margin: 0 auto; 
            font-size: 1rem; 
        }
        .chapter-title { font-size: 1.8rem; font-weight: 700; color: var(--primary); text-align: center; margin-bottom: 20px; padding-bottom: 15px; border-bottom: 3px solid var(--accent); }
        .section-title { font-size: 1.5rem; font-weight: 700; color: var(--primary); margin: 25px 0 15px; }
        .subsection-title { font-size: 1.2rem; font-weight: 700; color: #2c5282; margin: 20px 0 12px; }
        .sub-subsection-title { font-size: 1.05rem; font-weight: 600; margin: 15px 0 10px; text-decoration: underline; text-decoration-color: var(--accent); text-underline-offset: 4px; }
        p { margin: 12px 0; text-align: justify; }
        strong { font-weight: 700; }
        em { font-style: italic; }
        u { text-decoration: underline; }

        /* === סגנון מעודכן לציטוטים === */
        .sage-quote {
            background-color: #f0f4f8;
            border-right: 4px solid var(--accent);
            padding: 15px 20px;
            margin: 20px 0;
            border-radius: 8px;
            font-size: 0.95em;
            color: #2d3748;
            box-shadow: 0 2px 5px rgba(0,0,0,0.05);
        }
        .sage-quote p:first-child { margin-top: 0; }
        .sage-quote p:last-child { margin-bottom: 0; }

        .list-item { display: flex; align-items: flex-start; margin: 8px 0; padding-right: 5px; }
        .marker { flex-shrink: 0; margin-left: 10px; font-weight: 600; }
        .bullet-marker { color: var(--primary); font-size: 1.2em; line-height: 1.5; }
        .ordered-marker { color: var(--primary); min-width: 25px; }
        .checkbox-marker { color: var(--success); font-size: 1.3em; line-height: 1.4; }
        .list-content { flex: 1; }

        .footnote-ref { display: inline-flex; align-items: center; justify-content: center; background: var(--primary); color: white; min-width: 20px; height: 20px; padding: 0 5px; border-radius: 10px; font-size: 11px; font-weight: 600; cursor: pointer; margin: 0 2px; vertical-align: super; font-family: Arial, sans-serif; transition: all 0.2s; }
        .footnote-ref:hover { background: var(--accent); color: var(--primary); transform: scale(1.1); }

        /* Desktop Footnote Styles */
        .footnote-popup { 
            position: fixed; 
            background: white; 
            border-radius: 10px; 
            box-shadow: 0 10px 25px rgba(0,0,0,0.15); 
            max-width: 400px; 
            min-width: 280px; 
            z-index: 1000; 
            overflow: hidden; 
            animation: popupIn 0.2s ease-out; 
        }
        @keyframes popupIn { from { opacity: 0; transform: translateY(10px); } to { opacity: 1; transform: translateY(0); } }

        .footnote-popup-header { background: var(--primary); color: white; padding: 10px 15px; display: flex; justify-content: space-between; align-items: center; }
        .footnote-popup-header span { font-weight: 600; }
        .footnote-popup-close { background: rgba(255,255,255,0.2); border: none; color: white; width: 26px; height: 26px; border-radius: 50%; cursor: pointer; font-size: 16px; display: flex; align-items: center; justify-content: center; transition: background 0.2s; }
        .footnote-popup-close:hover { background: rgba(255,255,255,0.3); }
        .footnote-popup-content { padding: 15px; font-size: 14px; line-height: 1.7; max-height: 60vh; overflow-y: auto; }
        .overlay { position: fixed; top: 0; left: 0; right: 0; bottom: 0; background: rgba(0,0,0,0.3); z-index: 999; }

        /* === MOBILE RESPONSIVENESS === */
        @media (max-width: 768px) {
            body {
                padding: 15px;
                font-size: 16px;
                line-height: 1.6;
            }
            .chapter-title { font-size: 1.5rem; }
            .section-title { font-size: 1.3rem; margin-top: 20px; }

            .sage-quote {
                padding: 12px 15px;
                margin: 15px 0;
                font-size: 0.9em;
            }

            .footnote-popup {
                top: auto !important;
                left: 0 !important;
                right: 0 !important;
                bottom: 0 !important;
                width: 100%;
                max-width: 100%;
                min-width: 100%;
                border-radius: 16px 16px 0 0;
                box-shadow: 0 -4px 20px rgba(0,0,0,0.2);
                transform: translateY(100%);
                animation: slideUp 0.3s ease-out forwards;
                display: flex;
                flex-direction: column;
            }
            @keyframes slideUp { from { transform: translateY(100%); } to { transform: translateY(0); } }
            .footnote-popup-content {
                padding: 20px;
                font-size: 16px;
                max-height: 50vh;
            }
            .list-item {
                margin-right: 5px !important;
            }
        }
    </style>
</head>
<body>
<p>חלק שלישי - עיון והגות</p>
<p>בפרקים הבאים נתייחס לנושאים עקרוניים שיש בהם מקום להרחבה ופירוט, אך לא היה מקום להאריך בהם בתוך מסגרת הספר.</p>
<div class="sage-quote"><p><strong>הקדיש</strong><strong> </strong></p>
</div><p>הקדיש היא תפילה מוכרת וידועה, אפילו למי שאינם בקיאים במסורת ישראל. הקדיש מופיע בהקשר העממי בדרך כלל בהקשר לתפילות, לאבלות, לימי זיכרון, ליתמות לשכול ולאבדן.</p>
<p>הקדיש מביע תהילה לה', עם תפילה ובקשה שיתגדל שמו של הקדוש ברוך הוא בעולם. לכאורה, מה הקשר בין הקדיש לבין אבלות?</p>
<p><u>תרגום הקדיש</u></p>
<p>ראשית נתרגם, כדי להבין את מילות הקדיש (נוסח אשכנזי):</p>
<p>יתגדל ויתקדש שמיה רבא</p>
<p>בעלמא די ברא כרעותיה</p>
<p>וימליך מלכותיה</p>
<p>(ויצמח פורקניה </p>
<p>ויקרב משיחיה<span class="footnote-ref" onclick="showFootnote('1', '1', event)">1</span>)</p>
<p>בחייכון וביומיכון</p>
<p>ובחיי דכל בית ישראל</p>
<p>בעגלא ובזמן קריב</p>
<p>ואמרו אמן</p>
<p>יהא שמיה רבא מברך </p>
<p>לעלם ולעלמי עלמיא</p>
<p><em>@# </em><em>לסדר את עימוד הקדישים.</em></p>
<p>יתגדל ויתקדש שמו הגדול</p>
<p>בעולם שברא כרצונו</p>
<p>וימליך מלכותו</p>
<p>ויצמיח ישועתו</p>
<p>ויקרב ביאת משיחו</p>
<p>בחייכם וביומיכם</p>
<p>ובחיי כל בית ישראל</p>
<p>במהרה ובזמן קרוב</p>
<p>ואמרו אמן</p>
<p>יהא שמו הגדול מבורך </p>
<p>לעולם ולעלמי עולמים</p>
<p>יתברך וישתבח ויתפאר ויתרומם </p>
<p>ויתנשא ויתהדר ויתעלה ויתהלל</p>
<p>שמיה דקודשא בריך הוא</p>
<p>לעלא מן כל ברכתא ושירתא</p>
<p>תושבחתא ונחמתא</p>
<p>דאמירן בעלמא</p>
<p>ואמרו אמן</p>
<p>יהא שלמא רבא מן שמיא</p>
<p>וחיים (טובים<span class="footnote-ref" onclick="showFootnote('2', '2', event)">2</span>) </p>
<p>עלינו ועל כל ישראל</p>
<p>ואמרו אמן</p>
<p>עושה שלום במרומיו</p>
<p>הוא יעשה שלום עלינו</p>
<p>ועל כל ישראל</p>
<p>ואמרו אמן</p>
<p>שמו של הקדוש ברוך הוא</p>
<p>למעלה מכל הברכות והשירות</p>
<p>התשבחות והנחמות</p>
<p>הנאמרות בעולם</p>
<p>ואמרו אמן</p>
<p>יהי שלום רב מן השמים</p>
<p>וחיים טובים</p>
<p>עלינו ועל כל ישראל</p>
<p>ואמרו אמן</p>
<p>עושה שלום במרומיו</p>
<p>הוא<span class="footnote-ref" onclick="showFootnote('3', '3', event)">3</span> יעשה שלום עלינו</p>
<p>ועל כל ישראל</p>
<p>ואמרו אמן</p>
<p><u>מקור הקדיש והקשרו לאבלות</u></p>
<p>מתוך קריאה פשוטה של הקדיש, עולה הקריאה לשבח את ריבונו של עולם. ונחזור לשאלתנו הראשונה – מה לקדיש ולאבלות?</p>
<p>כדי לענות על שאלה זו נניח תחילה כמה הנחות יסוד. ההנחה הראשונה היא שיש לעם ישראל תפקיד בעולם.</p>
<div class="sage-quote"><p> "<span style="font-size: 0.85rem">וְעַתָּה אִם שָׁמוֹעַ תִּשְׁמְעוּ בְּקֹלִי וּשְׁמַרְתֶּם אֶת בְּרִיתִי וִהְיִיתֶם לִי סְגֻלָּה מִכָּל הָעַמִּים כִּי לִי כָּל הָאָרֶץ: וְאַתֶּם תִּהְיוּ לִי מַמְלֶכֶת כֹּהֲנִים וְגוֹי קָדוֹשׁ</span>"<span class="footnote-ref" onclick="showFootnote('4', '4', event)">4</span>. </p>
</div><p>עם ישראל נועד להיות עם נבחר ומקודש, ויש משימות ואתגרים המיוחדים לו, מעבר למשימות שהוטלו על כלל האנושות. יותר מצוות ויותר דרישות מוסריות ניתנו לעם המסוגל לעמוד בדרישות תובעניות אלו. עם סגולה לא כגזענות שתלטנית ועושקת, חלילה וחלילה. אלא כעם שקיבל עליו לא רק שבע מצוות בני נח, אלא תרי"ג מצוות, ונוסף להן אינספור תקנות ומנהגים טובים וישרים שהוסיף עם ישראל במשך הדורות.</p>
<div class="sage-quote"><p>"רְאֵה לִמַּדְתִּי אֶתְכֶם חֻקִּים וּמִשְׁפָּטִים כַּאֲשֶׁר צִוַּנִי ה' אֱלֹהָי לַעֲשׂוֹת כֵּן בְּקֶרֶב הָאָרֶץ אֲשֶׁר אַתֶּם בָּאִים שָׁמָּה לְרִשְׁתָּהּ: וּשְׁמַרְתֶּם וַעֲשִׂיתֶם כִּי הִוא חָכְמַתְכֶם וּבִינַתְכֶם לְעֵינֵי הָעַמִּים אֲשֶׁר יִשְׁמְעוּן אֵת כָּל הַחֻקִּים הָאֵלֶּה וְאָמְרוּ רַק עַם חָכָם וְנָבוֹן הַגּוֹי הַגָּדוֹל הַזֶּה: כִּי מִי גוֹי גָּדוֹל אֲשֶׁר לוֹ אֱלֹהִים קְרֹבִים אֵלָיו כַּה' אֱלֹהֵינוּ בְּכָל קָרְאֵנוּ אֵלָיו: וּמִי גּוֹי גָּדוֹל אֲשֶׁר לוֹ חֻקִּים וּמִשְׁפָּטִים צַדִּיקִם כְּכֹל הַתּוֹרָה הַזֹּאת אֲשֶׁר אָנֹכִי נֹתֵן לִפְנֵיכֶם הַיּוֹם"<span class="footnote-ref" onclick="showFootnote('5', '5', event)">5</span>. </p>
</div><p>מטרת המצוות - שנרבה טוב ומוסריות בעולם, שנוכל להנחיל לעצמנו - ומתוך כך גם לעולם כולו - את ערכי היושר הצדק המוסר האהבה והאחווה. זו המשימה המיוחדת שהקדוש ברוך הוא הטיל עלינו. כדי שנוכל להצליח במשימה עצומה זו, קיבלנו מהקדוש ברוך הוא הדרכה מפורטת בתורה שנתן לנו.</p>
<p>סגולה – כעין אבן יקרה שהכל צופים ומתבוננים בה. כך התנהגותו של עם ישראל נבחנת בקפידה על ידי אומות העולם. ואם אנו זוכים להתנהג כראוי, אנו יכולים לקוות שאומות העולם תלמדנה ממעשינו הטובים. הדרישה מאיתנו היא שנהיה כל כך מוסריים, כל כך ישרים, עד שאומות העולם יעמדו בתור מתוך רצון ללמוד ממעשינו, שהודרכו על ידי ריבונו של עולם, כפי שציונו בתורתו. על פי זה, התנהגות ראויה מצד עם ישראל יכולה בהחלט להקרא בשם קידוש שם שמים. שהרי היא עשויה לשמש מודל חיובי להזדהות ולחיקוי על ידי אומות העולם. והוא אותו האופן הראוי להתנהגות שריבונו של עולם היה חפץ שיתקיים בעולמו.</p>
<p>לפי הנחת יסוד זו, כל יהודי בעולם נושא את שמו של ריבונו של עולם. כל יהודי הוא נציג יחודי ומיוחד לבטא את גילוי אור ה' בעולם. כל יהודי יכול לבטא זאת במעשים טובים, בעיון בתורה ובקיום מצוותיה בין אדם לחברו ובין אדם למקום, במידות טובות של אהבה ורחמים, עדינות חמלה וטוהר, ישרות ואמת, פשטות וענוה. שלוש תכונות יש באומה זו – ביישנים, רחמנים וגומלי חסדים. </p>
<p>"העומד על אדם מישראל בשעה שנפטר, קורע בגדיו. הא למה זה דומה? לרואה ספר תורה שנשרף<span class="footnote-ref" onclick="showFootnote('6', '6', event)">6</span>". כל אדם מישראל הוא כספר תורה, המסמל את דבר ה' בארץ. אפשר ללמוד מוסר ומידות טובות מתוך עיון בספר התורה, וצריך שתהיה אפשרות כזאת ללמוד מהסתכלות על מעשיו המתוקנים והישרים של אדם מישראל. אין ספר תורה דומה למשנהו. כל ספר תורה, אף על פי שאותיותיו זהות לאלו של ספר תורה אחר, הוא יחודי ומיוחד. כל אדם מישראל יש בו את היחודיות שלו, שאין למצוא אותה בשום אדם אחר. בכל אדם מישראל קיימת האפשרות לגילוי שכינה כאן בארץ, באופן שאי אפשר לו לאדם אחר להביא לידי ביטוי.</p>
<p style="font-size: 0.85rem">בשעה שאדם מישראל מסתלק מן העולם, צער גדול יש לפני ריבונו של עולם. "יָקָר בְּעֵינֵי ה' הַמָּוְתָה לַחֲסִידָיו<span class="footnote-ref" onclick="showFootnote('7', '7', event)">7</span>". פירש רש"י – "הראני הקדוש ברוך הוא שדבר קשה וכבד הוא בעיניו להמית את חסידיו". שהרי כל אדם מישראל הוא חלק מהשראת שכינה בארץ. ובהסתלק אדם מישראל מן העולם, כביכול גם השכינה מסתלקת קימעא מן העולם, באותו חלק מיוחד שאותו אדם מישראל היה יכול לבטא בעולם. נוצרת פגימה כביכול בשמו של ריבונו של עולם, באותה משמעות החסרה כעת, עם פטירתו של אותו אדם מישראל.</p>
<p>את אותה פגימה בשמו של הקב"ה, בא הקדיש לתקן. הקדיש בא לגדל ולקדש את שמו הגדול של ריבונו של עולם, שנפגם על ידי מיעוט השראת השכינה, בעקבות פטירתו של אותו אדם מישראל. במקום שנוצר חלל ופגיעה רוחנית בעולם, שם בא הקדיש כגורם מאזן, המוסיף ומתקן. </p>
<p>ומכאן אתה למד על גדלותם של ישראל. עומד לו אדם מישראל, אדם אבל שלבו קרוע ומורתח על מות קרובו היקר והאהוב. ואותו אדם מישראל אומר קדיש – עוסק בהגדלת שמו של הקדוש ברוך הוא בעולם. כביכול מניח לשעה את צערו, ועוסק בצער השכינה ובהתמעטותה, וברצון לתקן את הפגם שנוצר בשמו של הקדוש ברוך הוא בעולם, לגדל שם שמים בעולם, לעטרו לפארו ולרוממו – יתברך וישתבח ויתפאר ויתרומם ויתנשא ויתהדר ויתעלה ויתהלל שמו הגדול בעולם.</p>
<p>כל תוספת במעשים טובים וישרים על ידי האבלים לזכר הנפטר, בין אדם למקום ובין אדם לחברו, וכל תוספת בקידוש שם שמים, במידות טובות ישרות ומתוקנות, היא חלק מאותו עיקרון הבא לידי ביטוי בקדיש. היא המלמדת זכות על הנפטרים, היא המלמדת זכות על החיים, והיא הגורמת להשראת שכינה בעם ישראל.</p>
<p>לימוד הזכות על הנפטר יש בו גם צד נוסף. חשבון מעשיו של האדם נמדד לפי מה שהצליח לעשות בחייו. אולם יש פעולות הממשיכות מכוחו וממעשיו גם לאחר פטירתו. כאשר ישנם מעשים חיוביים הממשיכים מכוחו לאחר פטירתו, בפרט על ידי בניו שבאו ממנו באופן הישיר ביותר; יש בכך לימוד זכות על הנפטר גם לאחר פטירתו.</p>
<p>המקור הקדום ביותר לקדיש מופיע בתרגום הירושלמי לתורה<span class="footnote-ref" onclick="showFootnote('8', '8', event)">8</span>, והוא מיוחס ליעקב אבינו. בשעה שברך יעקב את בניו לפני פטירתו, ביקש לגלות להם את הקץ, ונסתלקה ממנו שכינה. אמר: שמא חס ושלום יש במיטתי פסול, כאברהם אבי אבא שיצא ממנו ישמעאל, וכיצחק אבי שיצא ממנו עשו? אמרו לו בניו: "שמע ישראל, ה' אלהינו ה' אחד". כשם שאין בלבך אלא אחד, כך אין בלבנו אלא אחד. ענה יעקב אבינו ואמר: "יהא שמיה רבה מברך לעלמי עלמין"<span class="footnote-ref" onclick="showFootnote('9', '9', event)">9</span>. </p>
<div class="sage-quote"><p>מעשה ברבי עקיבא שהיה מהלך בבית הקברות בדרך, ופגע באדם אחד שהיה ערום ושחור כפחם, והיה טעון משאוי (משא) גדול של קוצים על ראשו. כסבור היה רבי עקיבא שהוא חי, והיה רץ כסוס. גזר עליו רבי עקיבא והעמידו. אמר לו: מה לאותו האיש לעשות עבודה קשה כזאת? אם עבד אתה [ואדונך] עושה לך [כך], אני אפדה אותך מידו, ואם עני אתה ובני אדם באים עליך בעקיפין, אני מעשיר אותך. אמר לו: בבקשה ממך, אל תעכבני, שמא ירגזו בי הממונין עלי. אמר לו: מה זו ומה מעשיך? אמר לו: אותו האיש מת, ובכל יום שולחים אותי לחטוב עצים. אמר לו: בני, מה היתה מלאכתך בעולם שבאתה ממנו? אמר לו: גבאי המכס הייתי, והייתי נושא פנים לעשירים והורג את העניים. אמר לו: כלום שמעת מאותם הממונין עליך לפורענות איזו דבר שיש לו תקנה? אמר: בבקשה ממך, אל תעכבני, שמא ירגזו עלי בעלי פורענות, שאותו האיש אין לו תקנה. אלא שמעתי מהם דבר שלא היה יכול להיות, שאלמלא היה לו לעני זה בן שהוא עומד בקהל, ואומר "ברכו את ה' המבורך" והם עונים אחריו "יהא שמיה רבה מברך", מיד מתירין אותו מן הפורענות. ואותו האיש לא היה לו בן מעולם, והניח את אשתו מעוברת, ואיני יודע אם ילדה זכר, ואם ילדה זכר – מי מלמדו תורה? שאין לאותו האיש אוהב מעולם.</p>
<p>מיד קיבל עליו רבי עקיבא לילך לחפש אם הוליד לו בן זכר כדי ללמדו תורה ויעמידנו לפני הציבור. אמר לו: מה שמך? אמר לו: עקיבא. ושם אשתך? אמר לו:שושניבא. ושם עירך? לודקיא. מיד נצטער רבי עקיבא צער גדול, והלך ושאל עליו. כיון שבא לאותו מקום שאל עליו. אמרו לו: ישחקו עצמותיו של אותו האיש. שאל על אשתו. אמרו לו: ימחה זכרה מן העולם. שאל על בנו. אמרו לו: הרי ערל הוא, אפילו מצות מילה לא עיסקנו בו. מיד מלֹו רבי עקיבא, והושיבו בספר לפניו, ולא היה מקבל התורה עד שישב ארבעים יום בתענית. יצתה בת קול ואמרה לו: לזה אתה מתענה? אמר לפניו: רבונו של עולם, והלא לפניך ערכתי אותו! מיד פתח הקטן את לבו ולימדו תורה וקריאת שמע וברכת המזון, והעמידו לפני הקהל ואמר "ברכו", והם ענו אחריו "ברוך ה' המבורך". באותה שעה התירו אותו מן הפורענות.</p>
<p style="font-size: 0.85rem">מיד בא אותו האיש לרבי עקיבא בחלום, ואמר: יהי רצון מלפני הקדוש ברוך הוא שתנוח דעתך בגן עדן שהצלת אותי מדינה של גיהנום. מיד פתח רבי עקיבא ואמר: ה' שִׁמְךָ לְעוֹלָם ה' זִכְרְךָ לְדֹר וָדֹר (תהלים קלה, יג). ועל כן נהגו לעבור לפני התיבה במוצאי שבת אדם שאין לו אב או אם, לומר ברכו או קדיש.</p>
</div><p>מחזור ויטרי סימן קמד</p>
<p>מקור לאמירת הקדיש על ידי האבל כדי לזכות את הנפטר, מצאנו כבר במקורות קדומים. שם הובא המעשה דלעיל, שראה רבי עקיבא (ולגירסאות אחרות רבן יוחנן בן זכאי) דמות משונה ומעונה מאוד; וסיפר לו שהוא מת מזה חודשים אחדים, ובחייו היה עבריין ידוע ונידון באופן קשה. רק לאחר שלימד ר' עקיבא את בנו של המת לומר קדיש, ניצל אותו מת מדינה של גיהנום.<span class="footnote-ref" onclick="showFootnote('10', '10', event)">10</span></p>
<p>טעם נוסף לאמירת הקדיש על ידי האבלים דווקא, הוא כיון שיש באמירתו גם סוג מסוים של צידוק הדין. האבל, מתוך מרירות לבו, עלול חס ושלום להתרעם על ריבונו של עולם ועל מידת הדין שלקחה ממנו כביכול את יקירו. לעומת זאת, באמירת הקדיש, האבל מקבל עליו את הדין, ומשבח לריבונו של עולם שכל משפטיו צדק ואמת.</p>
<p>הקדיש כולל בתוכו שבחים לקדוש ברוך הוא, וכן בקשות ותפילות לישועת עם ישראל, את עיקרי האמונה היהודית – בריאת העולם, משיח וגאולה. בקדיש הגדול - גם תחיית המתים, בניין ירושלים ובית המקדש.</p>
<p>בגמרא, בספר הזהר ובפוסקים, מובאת המעלה הגדולה שיש כשאומרים קדיש וכשעונים אמן, ועד כמה צריך להשתדל לכוון באמירתו ובענייתו. מצינו באגדה על רבי יוסי בן חלפתא שפגש את אליהו באחת מחורבות ירושלים, ואמר לו אליהו:</p>
<div class="sage-quote"><p>בשעה שישראל נכנסים לבתי כנסיות ובתי מדרשות ועונים יהא שמיה הגדול מבורך, הקדוש ברוך הוא מנענע בראשו ואומר: אשרי המלך שמקלסים אותו כך<span class="footnote-ref" onclick="showFootnote('11', '11', event)">11</span>.</p>
</div><p>זכויות רבות יש למי שעונה אמן בכל כוחו:</p>
<div class="sage-quote"><p>אמר ר' יהושע בן לוי: כל העונה אמן יהא שמיה רבא מבורך בכל כוחו, קורעים לו גזר דינו.  אמר ריש לקיש: כל העונה אמן בכל כוחו פותחים לו שערי גן עדן, שנאמר "פִּתְחוּ שְׁעָרִים וְיָבֹא גוֹי צַדִּיק שֹׁמֵר אֱמֻנִים<span class="footnote-ref" onclick="showFootnote('12', '12', event)">12</span>"; אל תקרי 'שֹׁמֵר אֱמֻנִים' אלא 'שאומרים אמן'. מאי אמן? אמר רבי חנינא: אל מלך נאמן<span class="footnote-ref" onclick="showFootnote('13', '13', event)">13</span>.</p>
</div><p>בתקופת התלמוד נהגו להתכנס בשבת ובמועד בבתי כנסיות ובבתי מדרשות לשמיעת דרשות, ונהגו לומר אחרי סיום דרשתו של הדרשן "יהא שמיה רבה". האמורא רבא מסביר את החשיבות הגדולה של ענייה זו:  </p>
<div class="sage-quote"><p>ואלא עלמא אמאי מקיים? אקדושא דסדרא ואיהא שמיה רבא דאגדתא" פירוש: ואלא העולם על מה עומד? על קדושא דסדרא (קדוש, קדוש, קדוש שאומרים לאחר "ובא לציון") ועל "יהא שמיה רבא" שלאחר לימוד האגדה ברבים<span class="footnote-ref" onclick="showFootnote('14', '14', event)">14</span>.</p>
</div><p><u>לשון הקדיש בארמית</u><u> </u></p>
<p>הנימוק ההיסטורי הוא משום שבתחילה נהגו לומר את הקדיש לאחר שמיעת הדרשה, "והיו שם עמי ארצות ולא היו מבינים כולם לשון הקודש, לכן תקנוהו בלשון התרגום (ארמית) שהיו הכל מבינים שזה היה לשונם"<span class="footnote-ref" onclick="showFootnote('15', '15', event)">15</span>. טעם היסטורי נוסף המובא בעניין זה: "לפי שבימיהם גזרו שלא יאמרו שמו הגדול מבורך, לכך הנהיגו לאמרו בלשון ארמי שלא היו האויבים מכירים בו; ואף על פי שבטלה הגזרה לא רצו להחזיר הדבר ליושנו לאמרו בלשון עברי, כדי שלא ישתכחו הניסים והנפלאות וכדי לעשות פומבי לדבר"<span class="footnote-ref" onclick="showFootnote('16', '16', event)">16</span>.</p>
<p>נימוקים נוספים המבוססים על סודות התורה, מופיעים בהקשר זה: "לפי שתפילה נאה ושבח גדול הוא, על כן נתקן בלשון ארמי, שלא יבינו המלאכים ויהיו מתקנאים בנו"<span class="footnote-ref" onclick="showFootnote('17', '17', event)">17</span>. <span class="footnote-ref" onclick="showFootnote('18', '18', event)">18</span></p>
<p><u>סוגי הקדישים</u><u> ומיקומם בתפילה</u></p>
<p>המשותף לכל הקדישים הוא הקריאה לקדש את שמו של ה' בעולם, כפי שנאמר לעיל. והוא הקטע הראשון המופיע בכל הקדישים.</p>
<p>לקדישים יש סיומות שונות, ועל פיהן נקרא הקדיש בכינויים שונים – "חצי קדיש", "קדיש שלם" הנקרא גם "קדיש יתום", "קדיש תתקבל", "קדיש דרבנן", ויש גם נוסח מיוחד הנקרא "הקדיש הגדול".</p>
<p>כל ציבור וכל יחיד צריך לשמוע בכל יום לפחות שבעה קדישים<span class="footnote-ref" onclick="showFootnote('19', '19', event)">19</span>. <span style="font-size: 0.75rem">ארבעה בשחרית: לפני "יוצר אור", אחרי חזרת הש"ץ, אחרי "ובא לציון גואל", ולאחר "עלינו לשבח". שניים במנחה: אחרי "אשרי" ואחרי חזרת הש"ץ. ואחד במעריב: קודם שמונה עשרה. </span>ובשם המקובלים והאר"י הביאו שצריך שנים עשר<span class="footnote-ref" onclick="showFootnote('20', '20', event)">20</span>, שישה בשחרית: ארבעה המפורטים לעיל, אחד קודם "הודו", ואחד אחרי "פיטום הקטורת". ועוד שישה במנחה ומעריב. (לפי עדות המזרח שניים במנחה וארבעה במעריב, ולפי האשכנזים שלושה במנחה ושלושה במעריב). מיקום הקדישים הוא במעבר בין החלקים השונים בתפילה, ועל פי המקובלים הם חובה לצורך עליית העולמות: </p>
<div class="sage-quote"><p>מה שתקנו חז"ל קדישים בשחרית עניינם הוא כך, שהתפילה היא לצורך תיקון ועילוי עולמות אבי"ע (אצילות, בריאה, יצירה, עשייה). והוא כי מהתחלת התפילה עד ברוך שאמר הוא בעולם העשייה. ומשם עד יוצר אור בעולם היצירה. ומשם עד תפילת שמונה עשרה בעולם הבריאה. ותפילת שמונה עשרה היא באצילות. ואחר כך יורדים מעילא לתתא... (כלומר שגם הירידה היא הדרגתית).</p>
<p>ולכן תיקנו קדיש בין כל עולם ועולם, שעל ידי הקדיש המתוקן על פי הסוד במספר התיבות והאותיות שבו, תהיה שלמות עליית העולמות למעלה ממדרגתם<span class="footnote-ref" onclick="showFootnote('21', '21', event)">21</span>.</p>
</div><p>ואנו נוהגים שלושה עשר קדישים בכל יום<span class="footnote-ref" onclick="showFootnote('22', '22', event)">22</span>, ומוסיפים קדיש לאחר שיר של יום, שאינו חובה.</p>
<p>"<strong>חצי קדיש</strong>" – הוא חציו הראשון של הקדיש, עד "דאמירן בעלמא ואמרו אמן". זהו בסיס הקדישים כולם (למעט הקדיש הגדול), ועליו מוסיפים לפי העניין חלקים נוספים<span class="footnote-ref" onclick="showFootnote('23', '23', event)">23</span>. קדיש כזה לעצמו נאמר במקומות מסוימים בתפילה, כהקדמה לסדר תפילות בתוך התפילה, וכסיום לקריאת התורה. האבלים בדרך כלל אינם אומרים חצי קדיש, אלא כאשר הם משמשים כחזנים שליחי ציבור. חלק מקהילות עדות המזרח אומרים חצי קדיש בסוף התפילה.  </p>
<p>"<strong>קדיש שלם</strong>" – "<strong>קדיש יתום</strong>" - הוא הקדיש המופיע לעיל<span class="footnote-ref" onclick="showFootnote('24', '24', event)">24</span>. זה הקדיש שאומרים האבלים בדרך כלל. הוא נאמר בסיום חלקים מסוימים בתוך סדר תפילת הציבור, וכן לאחר אמירת פרקי תהלים. נאמר הרבה פעמים על ידי יתומים, או לעילוי נשמות נפטרים.</p>
<p>"<strong>קדיש תתקבל</strong>" – הוא הקדיש הנאמר אחרי תפילת העמידה, ונוספת בו פיסקה המביעה בקשה שתתקבל תפילתם ובקשתם של כל בית  ישראל לפני אביהם שבשמים: </p>
<p>#לסדר עימוד הקדיש#</p>
<p>תתקבל צלותהון ובעותהון דכל בית ישראל קדם אבוהון די בשמיא ואמרו אמן    תתקבל תפילתם ובקשתם של כל בית ישראל לפני אביהם שבשמים ואמרו אמן </p>
<p>בשחרית בימי חול נאמר קדיש זה אחרי "ובא לציון גואל", בשבתות ובחגים נאמר קדיש זה לאחר תפילת שחרית, לפני קריאת התורה; ופעם נוספת אחרי תפילת מוסף.</p>
<p>"<strong>קדיש דרבנן</strong>" – הוא הקדיש הנאמר אחרי לימוד תורה שבעל פה. יש בקדיש זה תוספת, ובה תפילה לכבוד החכמים ותלמידיהם, וברכה ללומדי התורה בישראל. האבלים נוהגים לומר קדיש זה אחרי לימוד משניות או לימוד אחר מתורה שבעל פה. </p>
<p>על ישראל ועל רבנן </p>
<p>ועל תלמידיהון ועל כל תלמידי תלמידיהון ועל כל מאן דעסקין באורייתא </p>
<p>די באתרא קדישא הדין </p>
<p>ודי בכל אתר ואתר </p>
<p>יהא להון ולכון שלמא רבא </p>
<p>חינא וחסדא ורחמי וחיי אריכי </p>
<p>ומזוני רויחי </p>
<p>ופורקנא מן קדם אבוהון די בשמיא </p>
<p>ואמרו אמן</p>
<p>על ישראל ועל רבותינו </p>
<p>ועל תלמידיהם ועל כל תלמידי תלמידיהם ועל כל מי שעוסקים בתורה </p>
<p>אשר במקום קדוש זה </p>
<p>ואשר בכל מקום ומקום </p>
<p>יהי להם ולכם שלום רב </p>
<p>חן וחסד ורחמים וחיים ארוכים </p>
<p>ומזונות מרווחים </p>
<p>וגאולה מלפני אביהם שבשמים </p>
<p>ואמרו אמן</p>
<p><em>@# </em><em>לסדר את עימוד הקדישים.</em></p>
<p style="font-size: 0.85rem">"<strong>הקדיש הגדול</strong>" – נקרא גם בשם "קדיש דאגדתא"<span class="footnote-ref" onclick="showFootnote('25', '25', event)">25</span>. הקדיש עוסק בתחיית המתים לעתיד לבוא ובבניין המקדש. הקדיש נאמר רק במקרים מיוחדים - אחר צידוק הדין בבית העלמין, ובסיום לימוד מסכת מהתלמוד. עדות תימן אומרים את הקדיש גם בבית האבל וגם אחרי לימוד תורה שבעל פה.</p>
<p>יתגדל ויתקדש שמיה רבא </p>
<p>בעלמא די הוא עתיד לאתחדתא </p>
<p>ולאחיא מתיא ולאסקא יתהון לחיי עלמא ולמבני קרתא דירושלם </p>
<p>ולשכלל היכלא בגוה </p>
<p>ולמעקר פולחנא נוכראה מארעא </p>
<p>ולאתבא פולחנא דשמיא לאתרא </p>
<p>וימליך קודשא בריך הוא </p>
<p>במלכותא ויקריה </p>
<p>בחייכון וביומיכון ובחיי דכל בית ישראל בעגלא ובזמן קריב ואמרו אמן</p>
<p>יתגדל ויתקדש שמו הגדול </p>
<p>בעולם שהוא עתיד להתחדש </p>
<p>ולהחיות המתים ולהביאם לחיי עולם ולבנות את העיר ירושלים </p>
<p>ולשכלל המקדש בתוכה </p>
<p>ולעקור פולחן נכרי מהארץ </p>
<p>ולהחזיר עבודת ה' למקומה </p>
<p>ולהמליך את הקדוש ברוך הוא </p>
<p>במלכותו ובכבודו </p>
<p>בחייכם וביומיכם ובחיי כל בית ישראל במהרה ובזמן קרוב ואמרו אמן</p>
<p>(מכאן ממשיך הקדיש כרגיל)</p>
<p>יהא שמיה רבא מברך </p>
<p>לעולם ולעלמי עלמיא</p>
<p>יהא שמו הגדול מבורך </p>
<p>לעולם ולעלמי עולמים</p>
<p>יתברך  וישתבח  ויתפאר  ויתרומם  ויתנשא  ויתהדר  ויתעלה  ויתהלל</p>
<p>שמיה דקודשא בריך הוא</p>
<p>לעלא מן כל ברכתא ושירתא</p>
<p>תושבחתא ונחמתא</p>
<p>דאמירן בעלמא</p>
<p>ואמרו אמן</p>
<p>יהא שלמא רבא מן שמיא</p>
<p>וחיים טובים </p>
<p>עלינו ועל כל ישראל</p>
<p>ואמרו אמן</p>
<p>עושה שלום במרומיו</p>
<p>הוא יעשה שלום עלינו</p>
<p>ועל כל ישראל</p>
<p>ואמרו אמן</p>
<p>שמו של הקדוש ברוך הוא</p>
<p>למעלה מכל הברכות והשירות</p>
<p>התשבחות והנחמות</p>
<p>הנאמרות בעולם</p>
<p>ואמרו אמן</p>
<p>יהי שלום רב מן השמים</p>
<p>וחיים טובים</p>
<p>עלינו ועל כל ישראל</p>
<p>ואמרו אמן</p>
<p>עושה שלום במרומיו</p>
<p>הוא יעשה שלום עלינו</p>
<p>ועל כל ישראל</p>
<p>ואמרו אמן</p>
<div id="footnotePopupContainer"></div>
<script>
const footnotes = {"1": " רק בנוסח ספרד ולא בנוסח אשכנז, וכן בנוסח הקדישים דלקמן", "2": " רק בנוסח ספרד ולא בנוסח אשכנז, וכן בנוסח הקדישים דלקמן. ", "3": " הערת הרב נבנצל שליט\"א – בבית האבל יש המוסיפים \"ברחמיו\"", "4": " שמות יט, ה – ו.", "5": " דברים ג, ה – ט.", "6": " מועד קטן כה, א.", "7": " תהלים קטז, טו.", "8": " בראשית מט, א.", "9": " הגירסה בגמרא פסחים (נו, א) וברוב המדרשים היא שיעקב אמר \"ברוך שם כבוד מלכותו לעולם ועד\". אולם לפי גירסת התרגום הירושלמי ענה יעקב אבינו כגירסת הקדיש, ויש הקבלה בין לשונות אלה המברכות ומשבחות ומפארות את שם ה' הגדול בעולם.", "10": " תנא דבי אליהו זוטא סוף פרק יז. מסכת כלה רבתא פרק ב. מחזור ויטרי סימן קמד. עיין בספר גשר החיים פרק ל, א, שכתב פירוש למילות הקדיש ומשמעותן, מדוע נאמר בארמית וכיצד יש לכוון בו. מקורות מוקדמים יותר מופיעים בטור אורח חיים סימן נו וברמ\"א יורה דעה סימן שעו, ד. הרב דוד אסף כתב ספר הקדיש, מקורו, משמעותו ודיניו, העוסק בהרחבה בקדיש ומביא מקורות רבים. פירוש ראשוני מתומצת מובא גם בספר הסידור והתפילה של הרב שטיינזלץ (כרך א' מעמוד 293 ואילך). ספרים רבים נוספים נכתבו בעניין ואין כאן המקום לפרטם.", "11": " ברכות ג, א.", "12": " ישעיהו כו, ב.", "13": " שבת קיט, ב.", "14": " סוטה מט, א. (מעובד על פי אור לאבל עמוד 151). ", "15": " תוספות ברכות ג, א; דיבור המתחיל \"ועונין\".", "16": " ספר תניא רבתי (איטליה המאה הי\"ד) פרק ב, מו. מובא באור לאבל עמוד 158.", "17": " תוספות ברכות שם מביא דעה זו ודוחה אותה.", "18": " לדעת רש\"י, הסיבה שהקדיש מתחיל בעברית (יתגדל ויתקדש) וממשיך בארמית (שמיה רבא), \"לפי שעכשיו לא כשנכתב הוא נקרא, כי הוא נקרא באל\"ף דל\"ת; לפי שהשם המיוחד (שם המפורש הנכתב ביו\"ד ה\"א) הוא בלשון ארמי, ואין אנו רשאים להזכיר ככתיבתו, דכתיב \"זה שמי לעֹלם\". וכך אנו אומרים אמן יהא שמיה רבא בארמית, ולעולם הבא יקרא בכתיבתו כדכתיב \"ביום ההוא יהיה ה' אחד ושמו אחד\" (ספר הפרדס עמוד שכג, מובא בספר הקדיש עמוד סה). ולא זכיתי להבין דברי רש\"י.", "19": " בית יוסף ריש סימן נה, בשם האגור ושבלי הלקט. הפירוט הוא לפי גשר החיים (פרק ל, ז, א).", "20": " כף החיים סימן נה, יט.", "21": " בן איש חי שנה ראשונה פרשת ויחי, א. וראה שם סעיף יב שהתייחס לקדישים שקודם \"הודו\", וקודם \"יוצר אור\", וכן לקדישים לאחר תפילת העמידה קודם \"אשרי\", וקודם \"תפילה לדוד\" (קדיש תתקבל אחר \"ובא לציון\"), ולפני פיטום הקטורת; שהם נתקנו לצורך העולמות. וכנראה שדבריו מכוונים גם לעליית העולמות וגם לירידה ההדרגתית. משל למי שמתקרב למלך באופן מדורג, וגם כשמתרחק ממנו לאחר שיא המפגש – תפילת שמונה עשרה, עושה זאת באופן הדרגתי.", "22": " גשר החיים פרק ל, ז, א.", "23": " הערת הרב נבנצל שליט\"א – הוא הקדיש האמיתי. השאר הן הוספות מצד המנהגים.", "24": " נקרא גם קדיש \"יהא שלמא\"", "25": " נזכר במסכת סופרים סוף פרק יט, ובתורת האדם לרמב\"ן עמוד קנה.  "};

function showFootnote(id, label, event) {
    event.stopPropagation();
    closeFootnotePopup();

    const content = footnotes[id];
    if (!content) return;

    const overlay = document.createElement('div');
    overlay.className = 'overlay';
    overlay.onclick = closeFootnotePopup;

    const popup = document.createElement('div');
    popup.className = 'footnote-popup';
    popup.innerHTML = `
        <div class="footnote-popup-header">
            <span>הערה ${label}</span>
            <button class="footnote-popup-close" onclick="closeFootnotePopup()">×</button>
        </div>
        <div class="footnote-popup-content">${content}</div>
    `;

    document.getElementById('footnotePopupContainer').appendChild(overlay);
    document.getElementById('footnotePopupContainer').appendChild(popup);

    if (window.innerWidth > 768) {
        const rect = event.target.getBoundingClientRect();
        popup.style.top = Math.min(rect.bottom + 10, window.innerHeight - 200) + 'px';
        popup.style.right = Math.max(10, window.innerWidth - rect.right - 100) + 'px';

        setTimeout(() => {
            const popupRect = popup.getBoundingClientRect();
            if (popupRect.left < 10) {
                popup.style.right = 'auto';
                popup.style.left = '10px';
            }
            if (popupRect.bottom > window.innerHeight - 10) {
                popup.style.top = (rect.top - popupRect.height - 10) + 'px';
            }
        }, 0);
    }
}

function closeFootnotePopup() {
    document.getElementById('footnotePopupContainer').innerHTML = '';
}
</script>
</body>
</html>